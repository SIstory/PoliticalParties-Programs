<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Pozdrav dr. Janeza Evangelista Kreka ustanovnemu shodu Vseslovenske ljudske
               stranke 17. oktobra 1909 v Ljubljani</title>
            <respStmt>
               <persName>Jurij Perovšek</persName>
               <resp>Prepis vira</resp>
               <resp>Preverjanje in validacija OCR</resp>
            </respStmt>
            <respStmt>
               <persName>Andrej Pančur</persName>
               <persName>Mojca Šorn</persName>
               <resp>Kodiranje TEI in računalniški zapis</resp>
            </respStmt>
         </titleStmt>
         <publicationStmt>
            <publisher>Inštitut za novejšo zgodovino, Zgodovina Slovenije - SIstory</publisher>
            <pubPlace>http://www.sistory.si/SISTORY:ID:30570</pubPlace>
            <pubPlace>https://github.com/SIstory/PoliticalParties-Programs/blob/master/PPP-Avstrija-Katoliski-037.xml</pubPlace>
            <idno type="URL">http://www.sistory.si/SISTORY:ID:30570</idno>
            <date>2015</date>
            <availability status="free">
               <licence>http://creativecommons.org/licenses/by/4.0/</licence>
               <p>To delo je ponujeno pod <ref target="http://creativecommons.org/licenses/by/4.0/"
                     >Creative Commons Priznanje avtorstva 4.0 International licenco</ref></p>
            </availability>
         </publicationStmt>
         <sourceDesc default="true">
            <biblStruct>
               <analytic>
                  <title>Zora zori ... </title>
                  <author>Janez Evangelist Krek</author>
               </analytic>
               <monogr>
                  <title>Slovenec</title>
                  <title>političen list za slovenski narod</title>
                  <imprint>
                     <biblScope unit="volume">XXXVII</biblScope>
                     <biblScope unit="issue">237</biblScope>
                     <pubPlace>Ljubljana</pubPlace>
                     <pubPlace>http://www.dlib.si/details/URN:NBN:SI:DOC-OLKZVLMV</pubPlace>
                     <date when="1909-10-16">16. 10. 1909</date>
                  </imprint>
               </monogr>
            </biblStruct>
         </sourceDesc>
         <sourceDesc xml:id="SourceBornDigital">
            <p xml:lang="sl">Originalno digitalno besedilo.</p>
            <p xml:lang="en">Born digital.</p>
            <p xml:lang="sl">Avtor: Jurij Perovšek</p>
            <p xml:lang="en">Author: Jurij Perovšek</p>
         </sourceDesc>
      </fileDesc>
      <xi:include xmlns:xi="http://www.w3.org/2001/XInclude" href="encodingDesc.xml"/>
   </teiHeader>
   <text>
      <body>
         <div>
            <head>Zora zori ...</head>
            <p xml:id="No.37.PPP.1">Lep dan bo jutri, lep za vse, kar jih stoji pod našo zastavo.
               Ali ga pozdravljaš v prekipevajočem navdušenju kot manifestacijo naše narodne
               edinosti, ali se ga veseliš kot logične posledice dolgoletnega premišljenega in
               potrpežljivega dela, je vseeno. Dobro denejo srcu prizori, ko dobe nezavestna
               stremljenja ljudske duše zavesten izraz, ko se logičnemu umskemu zaključku v
               življenja polni čuvstveni formulaciji vzame takorekoč vse njegovo filozofsko ozadje,
               ko v drznem skoku stopi volja mas na plan moško in neizpodbojno s svojim: Hočem,
               bodi!</p>
            <p xml:id="No.37.PPP.2">Ni jih malo, ki so klicali ta dan izza megla, ki so koprneli po
               njegovi zarji in ki vsklikujejo utešeni v svojih srčnih željah: Hvala Bogu! Misel
               politiško zedinjene slovenske domovine se porodi jutri v dejanje. Naše ljudstvo se iz
               svoje lastne moči in z lastnim sklepom, z mečem svoje volje jutri udari za viteza, ki
               prevzame dolžnost braniti pravico naše domovine, bojevati se proti nasilnikom in
               varovati slabih, ogroženih svojih bratov.</p>
            <p xml:id="No.37.PPP.3">Ne bomo brez prič pri tem slovesnem dejanju. Hrvaška domovina
               pošlje zastopnike svojega ljudstva. Ti so nam več nego priče. Pozdravljamo jih kot
               brate, ki nam s svojo navzočnostjo stavijo pred oči eno veliko, novo vprašanje: Kdaj
               se raztegne politiška edinost po vsi lepi zemlji, kar nam je je dal Bog, od Triglava
               do <placeName>Balkana</placeName>? Ni več nikogar med nami, ki bi vpraševal, ali naj se to zgodi. Odgovor na
               to je že rešen. Gre samo za kdaj. Sila tega vprašanja nateza vse naše sile in
               razširja punčice našim duševnim očem, ko v temni bodočnosti iščejo zlate zarje
               drugega, večjega dne v naših prihodnjih zgodbah. Z zastopniki hrvaškega ljudstva, s
               srci zavednih hrvaških kmetov vred kliče tudi naše ljudstvo: Bog daj!</p>
            <p xml:id="No.37.PPP.4"><placeName>Kraljestvo sv. Vaclava</placeName> nam tudi pošilja priče izmed naroda, ki
               je po svojem napredku prvi v naši državi, po krvi brat, po srcu drug naš v veselih in
               žalostnih dneh. Prisrčno jih pozdravljamo! Ne prihajajo k nam kot posamniki, marveč
               kot zastopniki velikih in silnih ljudskih organizacij. Češko ljudstvo prihaja. Slava
               mu!</p>
            <p xml:id="No.37.PPP.5">Pomenljivejša pa je tretja priča našemu slavlju, zastopnik
               poljske ljudske stranke, poslanec <persName>Stapinski</persName>. Čeh in Hrvat sta domača na naših tleh.
               Prvič pa prihaja Poljak, zastopnik demokratiške, ljudske organizacije svojega naroda
               pogledat med nas, pozdravit nas. Njegov prihod ne pomenja samo ljubeznive uljudnosti,
               marveč nov program, novo dobo v našem javnem življenju. V polni zavesti tega pomena
               zvežimo svojo ž njegovo roko, ne za kratek pozdrav, nego neločljivo, za vedno.
               Slovensko ljudstvo sklepa s poljskim ljudstvom to sveto zvezo, ki je nihče več
               razdreti ne more. Živel <persName>Stapinski</persName>!</p>
            <p xml:id="No.37.PPP.6">Priče našega politiškega zedinjenja so znamenite, a skoraj smem
               reči, da jih je naša reč tudi vredna. Ogromna večina enega celega naroda si osnuje
               enotno politiško stranko; kar je bilo dozdaj samo po duhu edino, postane tudi po
               telesu, ko si ustvari enoten politiški organizem s skupnim vodstvom. To dejstvo se
               zvrši v klasični državi strank in strančic, v politiško atomizirani <placeName>Avstriji</placeName>, med
               ljudstvom, ki je organiški del jugoslovanskega naroda, kateri se še prav posebno
               odlikuje s svojo strankarsko plodovitostjo. Provincializem in kampanilizem<note
                  source="#SourceBornDigital">Lokalni patriotizem.</note> združen s protisocialnim
               individualizmom ubija vse naše javno življenje. Nebrojno strank, in še te slabe!
               Večina izmed njih v praktiškem življenju ubija svojo avtonomijo, ker ne zvršuje s
               svojo lastno močjo zase zakonodaje, marveč si jo da diktirati od zunaj, od drugih
               strank. Najnovejše delovanje krščanskosocialne stranke ni pač nič drugega, nego
               priznavanje nemškonacionalne legislative nad njo. Ravno tako vemo, kako si nekatere
               stranke zakone jemljejo od socialnih demokratov in pri tem smešijo sebe, ubijajo
               vrednost parlamentarnega življenja in s tem utrjujejo moč birokracije v državi. Jutri
               da slovensko ljudstvo slovo tisti politiki, ki si svoje meje dela s farnega zvonika
               in v javnem obratu krčevito stoji na stališču majhnih parcelic. Zvrši se politiška
               komasacija v velikem slogu in namestu politiškega kajžarstva se prične izključno
               veliki obrat.</p>
            <p xml:id="No.37.PPP.7">O slogi in edinosti se je govorilo pri nas za časa mnogo.
               Najpriprostejši politiški abecedniki so znali to pesem in so velikrat dosegli ž njo
               velike trenotne uspehe. Tudi raznih tekočin se je spilo v tem duhu ogromna količina.
               Dobro pomnim, kolikrat so se dobrim ljudem razigravali živci v imenu sloge, in kako
               je često marsikako pošteno oko gledalo v ogorčenju proti bratomornemu prepiru z
               zaničevanjem na vse, ki niso hoteli odložiti bojnega kopja. Juteršnji dan dokazuje,
               kje je bila edina pot do sloge. Samo široka demokratiška misel oplojena z enotnimi
               etiškimi načeli je tlakala to pot. To pa ni šlo brez boja, kakor tudi ohranjenje te
               poti ne pojde brez njega.</p>
            <p xml:id="No.37.PPP.8">Vkljub neštetim čuvstvenim izrazom za slogo in edinost trdim s
               polnim prepričanjem: Naša slovenska politiška edinost je imela dozdaj samo akademiški
               značaj; realno je vladal pokrajinski separatizem. Odslej pa postane pokrajinsko
               stališče naši politiki samo akademiškega pomena; politiška enotnost pa realno
               dejstvo.</p>
            <p xml:id="No.37.PPP.9">Ta reč ima silno važne in za našo politiko neprecenljive
               posledice. Ne zdi se mi pa potrebno, da bi jih razglabljal danes na tem mestu. Za to
               bo časa in priložnosti za vsakogar dovolj. Nečem se spuščati v te posledice že
               zavoljo tega ne, ker se mi zdi, da bi se s tem odvrnile naše misli od poglavitne
               reči, ki jo pomenja juteršnji dan.</p>
            <p xml:id="No.37.PPP.10">Ne posledice, marveč temelj, na katerem se zasnuje vseslovenska
               ljudska stranka, ki potem s svojo lastno silo sproži nekako avtomatiško nebrojno
               koristnih reči, – ta temelj stoji v ospredju mojih misli. Pred njim se vstavljam kot
               pred veliko, občudovanja vredno stvarjo. Ime mu je: politiška zrelost in zavednost
               slovenskega ljudstva. Velike stranke so sad velikih idej med kulturno visoko
               stoječimi narodi. Naš narod, ki je po številu majhen, štejejo nasprotniki med majhne,
               da med najmanjše tudi v kulturnem oziru. Take očitke morejo razpršiti samo velika
               dejstva. Juteršnji dan poda svetu dokaze, da nasprotni očitek ni resničen. Dozdaj smo
               se po številu majhni s svojim separatizmom delali še manjše in smo s tem podpirali
               sovražnike pri njihovih napadih. Odslej vzrastemo. Politiško zedinjeno slovensko
               ljudstvo lahko samozavestno stopa pred avstrijske narode z vprašanjem: kje imate vi
               kaj enakega, kaj podobnega? Da more zastaviti to vprašanje, to je zame največja
               pridobitev juteršnega dne in najboljše zagotovilo, da se z zoro juteršnjega shoda
               zasnije beli dan svobode in moči naše in vsega slovanskega juga v naši državi.</p>
            <closer>Dr. <persName>Krek</persName></closer>
         </div>
      </body>
   </text>
</TEI>
