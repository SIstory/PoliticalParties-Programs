<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Resolucija Narodno napredne stranke za Kranjsko in Jugoslovanske
               socialnodemokratske stranke proti tretjemu katoliškemu shodu, sprejeta na njunem
               skupnem shodu 26. avgusta 1906 v Ljubljani</title>
            <respStmt>
               <persName>Jurij Perovšek</persName>
               <resp>Prepis vira</resp>
               <resp>Preverjanje in validacija OCR</resp>
            </respStmt>
            <respStmt>
               <persName>Andrej Pančur</persName>
               <persName>Mojca Šorn</persName>
               <resp>Kodiranje TEI in računalniški zapis</resp>
            </respStmt>
         </titleStmt>
         <publicationStmt>
            <publisher>Inštitut za novejšo zgodovino, Zgodovina Slovenije - SIstory</publisher>
            <pubPlace>http://www.sistory.si/SISTORY:ID:30589</pubPlace>
            <pubPlace>https://github.com/SIstory/PoliticalParties-Programs/blob/master/PPP-Avstrija-Liberalni-056.xml</pubPlace>
            <idno type="URL">http://www.sistory.si/SISTORY:ID:30589</idno>
            <date>2015</date>
            <availability status="free">
               <licence>http://creativecommons.org/licenses/by/4.0/</licence>
               <p>To delo je ponujeno pod <ref target="http://creativecommons.org/licenses/by/4.0/"
                     >Creative Commons Priznanje avtorstva 4.0 International licenco</ref></p>
            </availability>
         </publicationStmt>
         <sourceDesc>
            <biblStruct>
               <analytic>
                  <title>Sijajen ljudski shod v <q>Narodnem domu</q>.</title>
               </analytic>
               <monogr>
                  <title>Slovenski narod</title>
                  <imprint>
                     <biblScope unit="volume">XXXIX</biblScope>
                     <biblScope unit="issue">195</biblScope>
                     <pubPlace>Ljubljana</pubPlace>
                     <pubPlace>http://www.dlib.si/details/URN:NBN:SI:DOC-KLRTJ6L0</pubPlace>
                     <date when="1906-08-27">27. 8. 1906</date>
                  </imprint>
               </monogr>
            </biblStruct>
         </sourceDesc>
      </fileDesc>
      <xi:include xmlns:xi="http://www.w3.org/2001/XInclude" href="encodingDesc.xml"/>
      <revisionDesc>
         <change>
            <name>Neja Blaj Hribar</name>: dodani orgName
         </change>
      </revisionDesc>
   </teiHeader>
   <text>
      <body>
         <div>
            <head>Sijajen ljudski shod v <q>Narodnem domu</q>.</head>
            <gap reason="irrelevant"/>
            <p xml:id="No.56.PPP.1">Dne <date when="1906-08-26">26. t. m.</date> v
                  <placeName>Ljubljani</placeName> zborujoči ljudski shod izreka:</p>
            <p xml:id="No.56.PPP.2">Katoliški shod v <placeName>Ljubljani</placeName>, ki naj bi s
               svojim imenom sugeriral javnosti mnenje, da se zbirajo katoličani na posvetovanje o
                  <hi rend="italic">katoliških</hi>, torej o verskih in cerkvenih interesih, je po
               načinu prireditve, po svojem dnevnem redu in po resolucijah, ki mu jih predlagajo
               odseki, navadna demonstracija klerikalne stranke, nastopajoče pod protektoratom
               cerkve in njenih dostojanstvenikov s političnoreakcionarnimi nameni. Klerikalci
               vlačijo s tem sami katolicizem na polilično areno in v dnevne boje, vsled česar je
               prebivalstvo neklerikalnega mišljenja brez obzira na svoje verske čute opravičeno, da
               postavi proti klerikalni demonstraciji svojo demonstracijo. Nameni klerikalizma, ki
               jih zadostno osvetljuje katoliški shod, pa naravnost velevajo neklerikalnemu
               prebivalstvu, da točno označi svoje stališče napram katoliškemu shodu in napram
               klerikalnim nakanam ter da se ravnotako odločno pripravi na delo v obrambo duševne in
               politične svobode, kulture in vsestranskega napredka, kakor se pripravlja
               klerikalizem na svoje reakcionarno delo.</p>
            <p xml:id="No.56.PPP.3">Shod izreka, da uživaj katoliška cerkev, kakor vsaka druga in
               kakor vsaka organizacija in vsaka individualnost najpopolnejšo svobodo. Odločno pa
               protestira shod proti klerikalnemu zavijanju, ki zlorablja ime svobode, hoteč doseči
               nadvlado <orgName>cerkve</orgName> nad državo, protestira proti zlorabljanju <orgName>cerkve</orgName> v
               politično-agitatorične namene, protestira proti privilegijem <orgName>cerkve</orgName> in proti
               favoriziranju duhovništva napram drugim stanovom. Svoboda <orgName>cerkve</orgName> in svoboda države je
               mogoča le tedaj, ako je druga od druge popolnoma neodvisna; dosledno zahteva shod
               ločitev <orgName>cerkve</orgName> in države tako, da ima vsaka svoj delokrog in sicer ima cerkev skrbeti
               izključno za verstvo v svojem lastnem področju.</p>
            <p xml:id="No.56.PPP.4">Shod protestira proti neresnični trditvi, da glavar katoliške
               cerkve ne uživa potrebne svobode, kajti nihče mu ne krati osebne svobode, nihče ga ne
               ovira v izvrševanju njegovega poklica. Shod izreka, da je državnopravni položaj
               papežev popolnoma pravilen, da iz njegove cerkvene funkcije ne izvira nobena pravica
               do svetovne vlade in da se zemeljsko gospodstvo sploh ne ujema z njegovo nalogo.
               Stremljenje za vzpostavo cerkvene države je povsem neverskega značaja in edini namen
               mu je, spraviti najvišjo svetovno moč v roke klerikalne organizacije ter podjarmiti
               ne le religiozno, temveč vse politično, socialno in kulturno življenje narodov
               zaželjeni papeževi avtokraciji.</p>
            <p xml:id="No.56.PPP.5">Shod protestira proti vmešavanju <orgName>cerkve</orgName> v najintimnejše razmere
               posameznika, v zakonsko življenje tistih, ki si ga žele urediti svobodno in neodvisno
               od <orgName>katoliške cerkve</orgName>. Pač ima <orgName>cerkev</orgName> v svojem delokrogu pravico, po svojih nazorih
               ustanoviti določbe tudi za zakonske zveze za tiste, ki se hočejo sami pokoravati
               njenim predpisom. Država pa ni poklicana, služiti zahtevam posamezne cerkve, temveč
               je dolžna zadovoljevati potrebe svojih članov, državljanov in ščititi njih svobodo.
               Zato zahteva shod reformo zastarelega zakonskega prava v modernem svobodnem
               smislu.</p>
            <p xml:id="No.56.PPP.6">V stremljenju klerikalizma po reakcionarni reformi šolskega
               zakona izpoznava shod hrepenenje klerikalizma po absolutni vladi v šoli, s čemur bi
               dobili priložnost, preparirati bodoči naraščaj že v prvi mladosti za svoje škodljive
               namene, napolniti ga z zelotskim duhom in tako pripraviti tla za absolutno vlado
               klerikalizma v človeški družbi. Shod naglaša, da so šolske naloge povsem različne od
               cerkvenih; šola ima posredovati mladini objektivno znanje in vzgajati jo ima, brez
               obzira na cerkveno pripadnost tako, da doseže čim večjo sposobnost za realno,
               predsmrtno življenje. Vsled tega nima <orgName>cerkev</orgName> nobene etične ali kakršnekoli pravice do
               vpliva v šoli in je dosledno treba strogo ločiti oba področja. Shod zahteva torej z
               vso odločnostjo reformo šolskega zakona v smislu popolne, vsako dvomljivo
               komentiranje izključujoče osvoboditve šole od cerkve, ki pa ima pravico posredovati
               cerkveni verski pouk v lastnem okviru vsem tistim, ki ga sami žele. Shod zahteva tudi
               v sedanjih razmerah strogo izvrševanje zakonske določbe, da se ne sme nikogar siliti
               na udeležbo pri cerkvenih obredih in vajah. Učiteljstvu bodi zajamčen v šoli tisti
               upliv, ki ga mora imeti, da more uspešno izvrševati svoj poklic.</p>
            <p xml:id="No.56.PPP.7">Takozvane socialne zahteve klerikalizma označuje shod za ceneno
               vabo, ki naj bi se nanjo ujeli gospodarsko odvisni sloji v nesocialni namen, da
               izgube svojo lastno moč v socialnih bojih ter se izroče na milost in nemilost
               klerikalizmu. Organizacija <orgName>kat. cerkve</orgName> je tako tesno združena s sedanjim
               kapitalističnim družabnim redom, hierarhija je sama tako kapitalističnega značaja, da
               je prisiljena varovati forme, ki omogočajo izkoriščanje in je vsled tega za resno
               socialno delo sploh nesposobna. Delavstvo, ki se bojuje za svoje pravice, odklanja
               milosti klerikalizma, ki bi ga le degradirale in potlačile njegovo dostojanstvo.</p>
            <p xml:id="No.56.PPP.8">Zgodovina dokazuje na vsaki strani, da je klerikalizem ogromna
               ovira vsakemu napredku, vsakemu zdravemu razvoju, da je škodljiv kulturi ter da
               uničuje svobodo posameznikov in narodov. Od časov nasilnega pokristjanjevanja, od
               križarskih vojsk hodi klerikalizem, ki je vedno znal izrabljati sile močnejših v
               svojo korist in na škodo slabejših, v smeri uničevanja Mauriskov, preganjanja
               drugovercev, zatiranja znanosti, mučenja in uničevanja njenih pionirjev, svete
               inkvizicije, autodaféjev, protireformacij, cenzure, izrabljanja cerkve v politične
               svrhe, po poti najtemnejše reakcije.</p>
            <p xml:id="No.56.PPP.9">Klerikalizemje torej narodna, socialna in kulturna nevarnost,
               proti kateri se je treba v interesu splošne povzdige posameznika in človeštva upreti
               z vsemi legalnimi sredstvi. Ta naloga zadeva zlasti slovenski narod, ki je majhen po
               številu in mora torej vse storiti, da potencira svoje kulturne moči in si tako
               zavaruje enako stopnjo med drugimi narodi.</p>
            <p xml:id="No.56.PPP.10">Shod poziva torej vse ude slovenskega naroda na energičen
               legalen boj proti klerikalnemu fanatizmu ter izreka, da je naloga vsakega posameznika
               v svojem krogu po najboljših močeh delovati za razširjanje prave, neodvisne kulture v
               narodu in da je v neustrašenem boju zoper pogubni klerikalizem treba združevati vse
               moči brez obzira na gospodarska in politična nasprotja, ki jih ni treba ne tajiti, ne
               zapostavljati, ki pa ne smejo ovirati koncentracije vseh moči v varstvo skupnih
               interesov proti antikulturnemu klerikalizmu.</p>
            <gap reason="irrelevant"/>
         </div>
      </body>
   </text>
</TEI>
