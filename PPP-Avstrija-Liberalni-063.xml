<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Odziv glasila Narodno napredne stranke za Kranjsko Slovenski narod na poziv
               predsednika Narodne stranke za Štajersko dr. Vekoslava Kukovca za oblikovanje enotne
               vseslovenske politične organizacije leta 1917</title>
            <respStmt>
               <persName>Jurij Perovšek</persName>
               <resp>Prepis vira</resp>
               <resp>Preverjanje in validacija OCR</resp>
            </respStmt>
            <respStmt>
               <persName>Andrej Pančur</persName>
               <persName>Mojca Šorn</persName>
               <resp>Kodiranje TEI in računalniški zapis</resp>
            </respStmt>
         </titleStmt>
         <publicationStmt>
            <publisher>Inštitut za novejšo zgodovino, Zgodovina Slovenije blob- SIstory</publisher>
            <pubPlace>http://www.sistory.si/SISTORY:ID:30601</pubPlace>
            <pubPlace>https://github.com/SIstory/PoliticalParties-Programs/tree/master/PPP-Avstrija-Liberalni-063.xml</pubPlace>
            <idno type="URL">http://www.sistory.si/SISTORY:ID:30601</idno>
            <date>2015</date>
            <availability status="free">
               <licence>http://creativecommons.org/licenses/by/4.0/</licence>
               <p>To delo je ponujeno pod <ref target="http://creativecommons.org/licenses/by/4.0/"
                     >Creative Commons Priznanje avtorstva 4.0 International licenco</ref></p>
            </availability>
         </publicationStmt>
         <sourceDesc default="true">
            <biblStruct>
               <analytic>
                  <title>Jednotna stranka?</title>
               </analytic>
               <monogr>
                  <title>Slovenski narod</title>
                  <imprint>
                     <biblScope unit="volume">LI</biblScope>
                     <biblScope unit="issue">4</biblScope>
                     <pubPlace>Ljubljana</pubPlace>
                     <pubPlace>http://www.dlib.si/details/URN:NBN:SI:DOC-DGA6HR7G</pubPlace>
                     <date when="1918-01-05">5. 1. 1918</date>
                  </imprint>
               </monogr>
            </biblStruct>
         </sourceDesc>
         <sourceDesc xml:id="SourceBornDigital">
            <p xml:lang="sl">Originalno digitalno besedilo.</p>
            <p xml:lang="en">Born digital.</p>
            <p xml:lang="sl">Avtor: Jurij Perovšek</p>
            <p xml:lang="en">Author: Jurij Perovšek</p>
         </sourceDesc>
      </fileDesc>
      <xi:include xmlns:xi="http://www.w3.org/2001/XInclude" href="encodingDesc.xml"/>
   </teiHeader>
   <text>
      <body>
         <div>
            <head>Jednotna stranka?</head>
            <p xml:id="No.63.PPP.1">Članek dr. <persName>V. K.</persName> v ponedeljkovi številki
               našega lista<note source="#SourceBornDigital">Glej dok. št. 73.</note> je vzbudil
               splošno pozornost. V naši javnosti se o njem mnogo razpravlja in uredništvo je
               prejelo celo vrsto dopisov, ki se izražajo za zenostavljenje slovenske politične
               organizacije. To so razveseljivi pojavi. Baš ker je dr. <persName>V. K.</persName>
               stavil temo tako enostavno, je dosegel dvoje: prvič je pokazal, kako važno je, da se
               za skupni boj v znamenju deklaracije ustvari čim najtrdnejša politična organizacija;
               drugič pa nam je neposredno predložil vprašanje: ali ni mogoče, da se v boju za
               enotni cilj tudi enotno politično organiziramo?</p>
            <p xml:id="No.63.PPP.2">To je gotovo, da je politična organizacija našega naroda daleko
               zaostala za njega političnim programom. Z deklaracijo smo vstopili v docela novo
               epoho naše nacijonalne politike. Preje nam je bila avtonomija zadnji cilj, sedaj nam
               je lastna država začetek novega nacijonalnega življenja, ki naj našemu narodu
               omogoči, da se gospodarsko, socijalno in kulturno samostojno in neodvisno razvije. V
               zahtevi po lastni državi si je ogromna večina našega naroda povsem edina. Tu danes ni
               razlike med naprednjaki in klerikalci, med radikalci in konservativci; upravičeno
               smatramo tudi, da je navzlic umetničenju oficijalnega vodstva socijalne demokracije
               tudi ogromna večina našega socijalistično organiziranega delavstva v taboru majniške
               deklaracije. V delu za uresničenje deklaracije je torej popolna <hi rend="italic"
                  >enotnost postopanja</hi> vseh dosedanjih skupin našega naroda ne le mogoča,
               temveč tudi potrebna. Nastaja pa vprašanje, ali je vsled tega tudi potrebna <hi
                  rend="italic">popolna enotnost politične organizacije</hi>, in, denimo da je, ali
               je tudi <hi rend="italic">mogoča</hi>? Ali je izvršijivo, da se narod takorekoč
               konstituira kot stranka?</p>
            <p xml:id="No.63.PPP.3">Z uresničenjem majniške deklaracije delo za renesanso našega
               naroda ni končano, temveč se <hi rend="italic">šele</hi> prične. Ako verujemo, da si
               bodemo izvojevali svobodo in ujedinjenje, (in ta vera je temelj našega
               deklaracijskega boja), potem moramo tudi že misliti in pripravljati, kako si bodemo
               to našo Jugoslavijo <hi rend="italic">uredili</hi>. Lastna država bo nalagala naši
               gospodarski, kulturni, socijalni politiki povsem nove, velike in težavne naloge,
               stavila nas bo pred nove probleme in bo v vsakem oziru zahtevala najresnejšega
               tekmovanja narodnih duševnih sil. V volji in zahtevi po lastni državi smo si vsi
               edini, v načrtih in zahtevah, <hi rend="italic">kako naj bo ta država urejena</hi> pa
               si nismo in si ne moremo biti. Tu nas ločijo zopet one večne idejne razlike, ki
               delijo človeštvo, pripadnike vsakega na višji razvojni stopinji se nahajajočega
               naroda v razne tabore, skupine in stranke. Ta ločitev duhov je nekaj danega,
               neizogibnega in nobena še tako velika skupna naloga ne more <hi rend="italic"
                  >trajno</hi> strniti konservativne, napredne, socijalistične vrste v eno enotno
               organizacijo. Časi enotne narodne stranke spadajo v primitivno narodno dobo in se ne
               vračajo. Tudi če poskusimo ustanoviti tako enotno stranko, takoj od začetka bi v njej
               obstojale razne skupine in kmalu bi se pokazalo, da je enotnost le videz. Nastala bi
               notranja nesoglasja, kmalu tudi boji in mesto moči in sile, ki smo jo hoteli dati
               narodu z enotno politično organizacijo, bi ustvarili stranko, katera bi najbrž vso
               svojo energijo morala porabiti za vzdržavanje notranjega ravnotežja. To bi bil stroj,
               ki vso svojo moč uniči v lastnem kolesju. Rezultat bi bil torej ta: enotna politična
               organizacija vsega naroda bi nas ne ojačala za deklaracijski boj toliko, kakor bi
               pričakovali, onemogočila pa bi, da se smotreno pripravimo za novo dobo, ko bo treba
               narodu novo hišo tudi <hi rend="italic">urediti</hi>. Da smo glede te ureditve vsi
               ene misli in enega srca – to trditi bi bilo naivno in, ako bi bilo res, bi bilo
               slabo, ker bi bilo dokaz politične primitivnosti, ki se še ni dokopala do spoznanja,
               da so vse uredbe moderne države, državnega naroda, rezultati političnih bojev.</p>
            <p xml:id="No.63.PPP.4">Praktično bi se dala enotna stranka izpeljati le na razvalinah
               starih. Mi bi morali razpustiti vse dosedanje politične organizacije, odpraviti
               njihove programe, ter na novi programatični podlagi snovati novo stranko. Ker bi
               moral biti ta program tako za klerikalca kakor za naprednjaka kakor za socijalista,
               bi se morala vsaka sedaj obstoječih strank odreči baš tistim svojim načelom, ki
               tvorijo posebnost njene eksistence, svojim nazorom na svet, na družbo. Tak poskus bi
               se mogel izvršiti le v popolni negaciji socijoloških zakonov, ki neodvisno od naše
               volje ustvarjajo med nami politična nasprotstva. Opozarjamo samo na eno dejstvo.
               Danes hvaležno pozdravljamo resolutni nastop ljubljanskega knezoškofa, ki je zastavil
               svojo cerkveno avtoriteto za narodno stvar ter je s svojo pastirsko palico udaril po
               onih, ki jih ves narod smatra za svoje škodljivce. Ali bodemo jutri, ko bo šlo recimo
               za vprašanjc našega novega šolstva, z isto pripravljenostjo sprejeli škofovo
               odločitev? Ali se bodemo brez ugovora pokoravali njegovim nazorom o demokraciji? Ali
               bodemo priznali, da sme odstraniti kot duhovni nadpastir urednika ker le-ta ne hodi
               po poti, ki si jo želi škof? Ali moremo na drugi strani verjeti, da bo hierarhija
               priznala naš nazor, da interesi cerkve niso še narodni interesi in da cerkveni
               poglavarji ne morejo biti tudi naši politični šefi?</p>
            <p xml:id="No.63.PPP.5">Odgovor na ta banalna vprašanja je tudi odgovor na vprašanje o
               praktični izpeljivosti in resnični koristnosti enotne politične organizacije celega
               naroda.</p>
            <p xml:id="No.63.PPP.6">Poskus, trajno izločiti medsebojni politični boj, se torej <hi
                  rend="italic">mora</hi> izjaloviti. Nekaj drugega pa je seveda zahteva, da moramo
               zaenkrat zapostaviti vse, kar nas loči ter z združenimi močmi stremeti za prvim
               svojim ciljem, za uresničenjem deklaracije. Edini moramo biti v tem, da smo brez
               razlike trdna opora našemu Jugoslovanskemu klubu.</p>
            <p xml:id="No.63.PPP.7">Prepričani smo, da se da ta enotnost najbolje doseči, ako na eni
               strani pošteno izpovemo, kaj nas sicer loči, na drugi strani pa ravnotako pošteno in
               v medsebojnem spoštovanju iščemo oblike, ki nam omogoči smotreno, trajno skupno
               delovanje za veliko idejo. Nositeljice te potrebne enotnosti morajo biti <hi
                  rend="italic">stranke</hi>. Konsolidacija našega življenja je predpogoj enotnosti
               naše narodne politike. Danes smo ne toliko programatično kakor organizatorično
               razcepljeni, provincijalizirani. V času boja za narodno edinstvo imamo zlasti
               naprednjaki še vedno pokrajinske stranke. Socijalna demokracija je že od vsega
               začetka enotno organizirana, reorganizacijo je izvedla sedaj tudi V. L. S., le
               napredno Slovenstvo se še ni povzpelo do odločilnega čina. To se mora v najkrajšem
               času zgoditi in se bo tudi zgodilo. Zgodovinska naloga naprednega Slovenstva je, da
               se organizatorično in programatično pripravi na novo dobo.</p>
         </div>
      </body>
   </text>
</TEI>
