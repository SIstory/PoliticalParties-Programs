<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Poslanica Socijalistične omladine, zasnovana ob X. zboru JSDS 25. in 26. decembra 1917 v Ljubljani</title>
            <respStmt>
               <persName>Jurij Perovšek</persName>
               <resp>Prepis vira</resp>
               <resp>Preverjanje in validacija OCR</resp>
            </respStmt>
            <respStmt>
               <persName>Andrej Pančur</persName>
               <persName>Mojca Šorn</persName>
               <resp>Kodiranje TEI in računalniški zapis</resp>
            </respStmt>
         </titleStmt>
         <publicationStmt>
            <publisher>Inštitut za novejšo zgodovino, Zgodovina Slovenije - SIstory</publisher>
            <pubPlace>http://www.sistory.si/SISTORY:ID:30660</pubPlace>
            <pubPlace>https://github.com/SIstory/PoliticalParties-Programs/blob/master/PPP-Avstrija-Socialisticni-094.xml</pubPlace>
            <idno type="URL">http://www.sistory.si/SISTORY:ID:30660</idno>
            <date>2015</date>
            <availability status="free">
               <licence>http://creativecommons.org/licenses/by/4.0/</licence>
               <p>To delo je ponujeno pod <ref target="http://creativecommons.org/licenses/by/4.0/">Creative Commons Priznanje avtorstva 4.0 International licenco</ref>
               </p>
            </availability>
         </publicationStmt>
         <sourceDesc default="true">
            <biblStruct>
               <analytic>
                  <title>Naša poslanica</title>
               </analytic>
               <monogr>
                  <title>Demokracija</title>
                  <title>socijalistična revija</title>
                  <imprint>
                     <biblScope unit="volume">1</biblScope>
                     <biblScope unit="issue">1-2</biblScope>
                     <pubPlace>http://www.dlib.si/details/URN:NBN:SI:DOC-CJGLIDZJ</pubPlace>
                     <date when="1918">1918</date>
                     <biblScope unit="page">1-4</biblScope>
                  </imprint>
               </monogr>
            </biblStruct>
         </sourceDesc>
         <sourceDesc xml:id="SourceBornDigital">
            <p xml:lang="sl">Originalno digitalno besedilo.</p>
            <p xml:lang="en">Born digital.</p>
            <p xml:lang="sl">Avtor: Jurij Perovšek</p>
            <p xml:lang="en">Author: Jurij Perovšek</p>
         </sourceDesc>
      </fileDesc>
      <encodingDesc>
         <projectDesc>
            <p>Zbirka programov slovenskih političnih strank, organizacij in društev od leta 1890 do
            druge svetovne vojne.</p>
         </projectDesc>
         <samplingDecl>
            <p>Prepisana so bila besedila političnih programov, resolucij, statutov, peticij,
            oklicov, pozivov, zakonskih predlogov, mnenj in stališč pomembnih politikov ter
            podobnih besedil, ki vsebujejo politično-programska besedila političnih strank,
            organizacij in društev. Kot nepomembna niso bila prepisana dela besedil, ki nimajo
            politično-programske vsebine. Če so bila politično-programska besedila podana v odvisnih
            govorih, so bila prepisana samo relevantna besedila brez navednic.</p>
         </samplingDecl>
         <tagsDecl>
            <namespace name="http://www.tei-c.org/ns/1.0">
               <tagUsage gi="body" occurs="1"/>
               <tagUsage gi="closer" occurs="1"/>
               <tagUsage gi="div" occurs="1"/>
               <tagUsage gi="head" occurs="1"/>
               <tagUsage gi="hi" occurs="9"/>
               <tagUsage gi="milestone" occurs="3"/>
               <tagUsage gi="note" occurs="1"/>
               <tagUsage gi="p" occurs="25"/>
               <tagUsage gi="placeName" occurs="1"/>
               <tagUsage gi="text" occurs="1"/>
            </namespace>
         </tagsDecl>
      </encodingDesc>
   </teiHeader>
   <text>
      <body>
         <div>
            <head>Naša poslanica</head>
            <p xml:id="No.94.PPP.1">Zgradili smo ognjišče, da se zbiramo krog njega vsi, ki verujemo
               v kulturno poslanstvo demokratizma in socijalizma, ki hočemo, da vzraste nov rod na
               naših poljanah, da vstane lepše življenje. Predvsem hočemo biti glasniki kulturne
               struje, glasniki idej demokratizma in socijalizma, ž njimi hočemo prepojiti vse naše
               življenje; v njih vidimo svetlo pot, ki vodi iz sedanjega hlapčevskega životarjenja v
               samosvoje življenje našega naroda.</p>
            <p xml:id="No.94.PPP.2">Svojo prvo poslanico razpošiljamo. Našemu človeku hočemo
               govoriti, vzdramiti ga hočemo, da vstane in se otrese verig, da se zave samega sebe,
               da si ustvari svobodno življenje. Težek bo boj. Mnogo je ovir in dosti
               potrpežljivosti bo treba, otresti se bo marsikaterega predsodka. Ali vero v uspeh
               dela, ki pričenjamo danes ž njim, nam daje prepričanje, <hi rend="italic">da more
                  človek zavestno poseči v življenje in ga smotreno oblikovati</hi>.</p>
            <p>Ne prisegamo na nobene dogme, kritično in s prozora svetovnih idej hočemo presojati
               vsak pojav, svobodne roke hočemo imeti na vse strani.</p>
            <milestone xml:id="No.94.PPP.3" unit="section" n="* * *"/>
            <p xml:id="No.94.PPP.4">Samoodločevanje narodov je prva in temeljna zahteva demokratizma
               in socijalizma. <hi rend="italic">Narod je ona plodna celica, kamor mora polagati
                  vsako gibanje svoja semena. Narod je oni okvir, ki edino v njem more danes
                  posameznik razvijati svojo osebnost do naj višje stopnje</hi>. Mera, do katere je
               to možno, pa je dana v svobodi, ki v njej živi narod. <hi rend="italic">Na današnji
                  stopnji človeškega razvoja je predpogoj narodne svobode suverena narodna država z
                  najširšo samoupravo</hi>. Narodna država je predpogoj vsakega napredka širokih
               mas, brez nje ni misliti na uresničenje velikih idej demokratizma in socijalizma.
               Zato pojmujemo samoodločevanje narodov v tem zmislu, da mora doseči vsak narod
               najvišjo sedanjo obliko političnega življenja – <hi rend="italic">narodno
                  državo!</hi> Suverene narodne države bodo šele tvorile temelj za svobodno
               federacijo narodov, ki so izključevala izrabljanje slabejših narodov s strani
               močnejših, da si potem ti ustvarijo in utrde svoj svetovni imperij. Svobodna
               federacija narodov je najboljši porok za ohranitev trajnega miru. Tako vsebuje ideja
               samoodločevanja narodov kal nove in širše državne ideje, ideje združenih svetovnih
               narodnih držav.</p>
            <p xml:id="No.94.PPP.5">V imenu samoodločevanja narodov zahtevamo federalistično državno
               ujedinjenje slovensko-hrvatsko-srbskih ozemelj. Za uresničenje te zahteve hočemo
               zastaviti svoje najboljše sile. Da si izvojujemo te elementarne predpogoje obstanka
               in napredka, je brezpogojno potrebno, da stopi vsak posameznik zavestno in odločno v
               boj za uresničenje velikega ideala in da strnemo v to svrho vse naše sile v tesno
               falango. Zato smatramo jugoslovansko deklaracijo<note place="foot" source="#SourceBornDigital">Glej dok. št. 130.</note>
               <hi rend="italic">v njenem bistvu</hi> za krepek zavestni čin jugoslovanskega življa,
               ki ž njim tolmačimo vsemu svetu svojo zahtevo po osvobojenju in državnem
               ujedinjenju.</p>
            <p xml:id="No.94.PPP.6">Zavračamo nacijonalistično pojmovanje narodnosti, ki ne jemlje
               naroda za izhodišče, marveč za cilj življenja, ki mu ni splošna človeška blaginja,
               marveč sebično narodna korist merilo vsega dejanja in nehanja. Nacijonalistično
               pojmovanje narodnosti vodi neposredno v idejo narodnega imperijalizma, ki ima za
               posledico zatiranje in izkoriščanje gospodarsko, politično in kulturno slabejših
               narodov. Naše pojmovanje narodnosti je socijologično.</p>
            <p xml:id="No.94.PPP.7">
               <hi rend="italic">Demokratizacija družbenega in državnega
                  ustroja in življenja je cilj, ki po njem stremimo</hi>. Demokratizacija je eden
               najvažnejših problemov sedanje dobe.</p>
            <p xml:id="No.94.PPP.8">V svojem bistvu zahteva demokratizem v prvi vrsti, da se
               ustvarijo taki vnanji predpogoji družbenega življenja in da se izvrše take državne
               reforme, da bo v svrho splošne blaginje možna udeležba vseh doraslih mož in žen pri
               izvrševanju politične in gospodarske moči, da bodo vsem ljudem zagotovljeni pogoji
               človeške eksistence, in da bo mogel vsakdo razvijati svojo osebnost pod enakimi
               vnanjimi pogoji. Uveljaviti se mora politični in gospodarski demokratizem. Ker pa
               določuje gospodarska moč v pretežni meri politično smer, je jasno, da bo izveden
               politični demokratizem resnično šele tedaj, ko bo dosežen gospodarski
               demokratizem.</p>
            <p xml:id="No.94.PPP.9">Cilj, po katerem stremi gospodarski demokratizem, je radikalna
               odstranitev bede mas, gospodarske odvisnosti in izkoriščanja. Temeljni vzrok bede,
               odvisnosti in izkoriščanja pa je v neomejeni zasebni lastnini zemlje in proizvajalnih
               sredstev, v neuravnani konkurenci pri pridobivanju, v neredu proizvajanja, dohodnine
               in porabe. Zato vodi gospodarski demokratizem neposredno v socijalizem, ki zahteva na
               eni strani odpravo neomejene zasebne lastnine, na drugi strani pa tako ureditev
               gospodarskega življenja in lastninskih razmer, da se doseže kar največje blagostanje
               vseh.</p>
            <p xml:id="No.94.PPP.10">Delavec je prvi čutil na sebi in svoji družini veliko krivico,
               zato se je prvi oprijel socijalizma. Nezavedno je dvignil svoj bojni klic, ki je
               prihajal in ki še vedno prihaja iz zatohlih, prenapolnjenih lukenj predmestnih hiš,
               iz velikih industrijskih središč, iz globin rudnikov in iz morskih pristanišč. To je
               klic lačnih in raztrganih, duševno zanemarjenih in zaničevanih. Preko dežel in
               oceanov se je raznesel klic, zatirani in brezpravni so se ga oprijeli, razrasel se je
               v mogočno gibanje, vstale so socijalistične stranke, predbojevnice socijalizma, ki so
               dvignile politiko iz močvirja osebnih koristi in dnevnih uspehov, ji dale znanstveno
               podlago, začrtale velike in široke cilje.</p>
            <p xml:id="No.94.PPP.11">Ali socializem je več nego veroizpoved politične stranke,
               socializem je postal socijalno in kulturno gibanje, življenjski nazor modernega
               človeka, ki se priznava k demokratizmu v gospodarskem in političnem življenju
               posameznika, rodbine, razredov, narodov, vse človeške družbe.</p>
            <p xml:id="No.94.PPP.12">Vendar ne zadostuje golo priznavanje k demokratizmu; moderni
               človek mora tudi živeti demokratično – doma in zunaj. V tej točki pa postane
               demokratični problem na ta način problem značaja, problem nravne sile
               posameznika.</p>
            <p xml:id="No.94.PPP.13">Vsled tega zahteva demokratizem mnogo več nego to, da se
               ustvarijo samo vnanji predpogoji za boljše in lepše življenje posameznika in širokih
               mas. Res je sicer, da je družbeno življenje v razsežni meri odvisno od vnanjih
               materijalnih okolnosti, ali pri tem ni prezreti, da tvori i duševna stran človeške
               narave zelo važno, če ne odločilno vlogo v družbenem razvoju.</p>
            <p xml:id="No.94.PPP.14">V socialno-demokratičnih, t. j. v socijalističnih vrstah, ki se
               priznavajo k nemškemu socijalizmu, se duševna stran človeške narave skoro popolnoma
               prezira, naziranje o družbenih problemih je čisto mehanično, materijelno: od
               izpremembe samo vnanjih okolnosti se pričakuje rešitev demokratičnega problema.</p>
            <p xml:id="No.94.PPP.15">Vsled našega psihofizičnega naziranja o družbenih problemih
               zavračamo nazor, da oblikujejo človeka le razmere, zavračamo zgodovinski
               materijalizem, ako bi hotel biti edina razlaga za vse izpremembe v razvoju človeštva.
               Prepričani smo namreč, da igrajo v življenju i duševni činitelji odločilno vlogo, da
               poleg materijenih okolnosti i ti določajo smer družbenega razvoja.</p>
            <p xml:id="No.94.PPP.16">Demokratizem in socijalizem zahtevata vsled tega tudi visoko
               duševno, zlasti srčno kulturo posameznika, trdne značaje in medsebojno strpnost. <hi rend="italic">Le nravno visoko stoječi ljudje morejo udejstvovati visoke cilje
                  demokratizma in socijalizma</hi>. Zato je potrebno na eni strani vztrajno podrobno
               prosvetno in socijalno delo, katerega cilj mora iti za tem, da se vzgoje trdni
               značaji, na drugi strani pa, da stoje na čelu socijalističnega gibanja ljudje čistih
               rok, neoporečnih značajev in neomahljivih načel.</p>
            <p xml:id="No.94.PPP.17">Vzgojevalno, prosvetno in socijalno delo pa je ravno polje,
               kjer je poklicana inteligenca, da zastavi svoje sile, da izpolni svoje kulturno
               poslanstvo.</p>
            <p xml:id="No.94.PPP.18">
               <hi rend="italic">Vsled našega naziranja o družbi ne moremo
                  prezreti dejstva, da tvori versko čustvovanje bistveni del duševnega življenja pri
                  pretežni večini naših ljudi</hi>, in da pomeni vsled tega važno kulturno gibalo.
               Versko čustvovanje je prepojilo narodovo dušo tako, da je postalo bistveni del
               njegove osebnosti. Ker smo prepričani, da se čuvstvovanje ne da nikomur vsiliti,
               stojimo na stališču verske strpnosti in medsebojnega spoštovanja tako med verskimi
               družbami kakor med posamezniki. Da morejo verske družbe izvrševati svoje kulturno
               poslanstvo in da more i država zadostiti svojim nalogam, je popolna in vsestranska
               medsebojna neodvisnost obeh neobhodno potrebna; zato stojimo na stališču ločitve
               cerkve od države. </p>
            <milestone xml:id="No.94.PPP.19" unit="section" n="* * *"/>
            <p xml:id="No.94.PPP.20">Slovensko-jugoslovanski socijalizem se do danes še ni razrasel
               v krepko gibanje, ki bi vsaj soodločilno vplivalo na življenje slovanskega juga.
               Vzroka sta predvsem dva: malo razvita industrija, trgovina in prometna sredstva, ki
               ustvarjajo delavca, predbojevnika socijalistične misli – in pa dejstvo, da
               jugoslovanska socijalno-demokratična stranka, ki je do danes edina pri nas
               propagirala socijalizem, ni vedno in povsod dovolj globoko in široko zajemala iz
               naroda. Propagatorji in voditelji stranke se ne zavedajo tega, da so sicer
               socijalistične ideje mednarodne, vsemu človeštvu skupne, ali da se te ideje
               oblikujejo in udejstvujejo pri različnih narodih različno, odgovarjajoče pač
               mišljenju in čustvovanju posameznih narodov, medsebojnemu razmerju družbenih slojev
               ter višini politične in gospodarske organizacije, ki so jo dosegli. Idejno zajemajoča
               iz nemškega socijalizma je enostransko posnemala delovanje nemške
               socijalno-demokratične stranke in njene naprave. Vsled tega se tudi ni moglo krepko
               razvijati lastno produktivno, duševno delo. Posledica tega je nejasnost v načelih in
               nedoslednost v taktiki. Tako koleba stranka med radikalizmom in oportunizmom:
               načeloma, teoretično hoče biti radikalna, v dejanju, praktično je oportunistična.</p>
            <p xml:id="No.94.PPP.21">Da je torišče stranke tako majhno in da so njeni uspehi tako
               neznatni, je vzrok tudi v tem, da se je stranka pri svojem delovanju omejevala le na
               industrijalno delavstvo.</p>
            <p xml:id="No.94.PPP.22">Naravno je, da se opira nemška socijalna demokracija skoro
               izključno na industrijsko delavstvo. Njen delokrog se razteza po visoko razvitih
               industrijskih in agrarnih ozemljih, kjer je socijalna diferencijacija že daleč
               napredovala. Delavcu stoji nasproti visoko razvit in razredno zaveden razred velikih
               posestnikov, mogočnih industrijskih in finančnih podjetnikov. Takšen položaj
               napravlja boj proletarskih mas enostavnejši in omogočuje izrazit razredni boj.</p>
            <p xml:id="No.94.PPP.23">Pri nas sta industrijski in finančni kapital šele v razvoju in
               se nahajata v pretežni večini v rokah tujcev. Isto velja o veleposestvu, ki je vrh
               tega še monopolizirano v cerkvenih in plemenitaških fidejkomisih. Zgolj
               industrijskega delavstva je malo. Tuj kapital uvaža tujerodno delavstvo, nasilno
               raznaroduje domače, ki je še večinoma nekvalificirano. Tuj kapital stremi po tem, da
               vtelesi jugoslovanska ozemlja svojemu imperijalizmu, da nas tako oropa vsake svobode
               ter uniči našo narodno individualnost. Iz tega vzroka mora naše delavstvo izvojevati
               še boj za narodni obstoj. Narodni in socijalni boj proti tujemu kapitalu in
               podjetništvu se strneta v eno in vsled tega je obrnjen naš razredni boj v prvi vrsti
               navzvèn, pri čemur pa je samoumevno, da je treba bojevati vzporedno razredni boj tudi
               na znotraj.</p>
            <p xml:id="No.94.PPP.24">Razrednega boja pa ne pojmujejo v tem smislu, da proletarijat
               premaga in podjarmi nasprotnika, da najpopolnejše zagospoduje nad njim in vso družbo.
               Razredni boj gre marveč za tem, da izruje razlike, da uniči gospodstvo enega razreda
               nad drugim in nad vso človeško družbo. Razredni boj tvori sredstvo pri
               demokratizaciji družbenega življenja.</p>
            <p xml:id="No.94.PPP.25">Socijalne diferencijacije v velikem obsegu pri nas še ni, ker
               je narod po svoji pretežni večini kmetiški. Vsi drugi sloji pa, ki izhajajo po svoji
               večini iz našega kmetiškega življa, še nimajo samonikle osebnosti, njihovo naziranje
               je še vkovano v predsodke kmetiškega človeka. Naše industrijsko delavstvo, prepojeno
               z nazori kmetiškega človeka, je še zelo konservativno in stremi iz odvisnosti
               tovarniškega delavca po samostojnem življenju malega kmeta. Naš industrijski delavec
               je deloma še dvoživka. Na <placeName>Slovenskem</placeName> imamo malo buržvazije v
               pravem pomenu besede, ta se šele poraja in postane samozavestnejša šele takrat, ko
               bosta domača industrija in finančni kapital vse višje razvita nego danes. Mesto
               razvite buržvazije imamo pri nas le malomeščanstvo s svojim ozkosrčnim obzorjem. To
               malomeščanstvo je brez večjih političnih ciljev, vsled česar je politično manj
               zanesljivo, razredno pa skoro indiferentno.</p>
            <milestone xml:id="No.94.PPP.26" unit="section" n="* * *"/>
            <p xml:id="No.94.PPP.27">
               <hi rend="italic">Prosta, vsem pristopna je naša tribuna</hi>. Ne vprašamo po
               strankinem in stanovskem pripadništvu. K sodelovanju v naznačenem zmislu vabimo vse,
               ki mislijo in čutijo demokratično in socijalistično: teoretike in praktike; vse, ki
               imajo kaj povedati svojemu proletarskemu narodu v teh usodnih dneh.</p>
            <closer>Socijalistična omladina.</closer>
         </div>
      </body>
   </text>
</TEI>
