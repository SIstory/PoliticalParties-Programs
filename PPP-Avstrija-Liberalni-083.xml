<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Odziv nekdanjega načelnika Narodno napredne stranke na Kranjskem in člana
               načelstva Jugoslovanske demokratske stranke Ivana Hribarja na Šukljetovo zamisel o
               ureditvi jugoslovanske države</title>
            <respStmt>
               <persName>Jurij Perovšek</persName>
               <resp>Prepis vira</resp>
               <resp>Preverjanje in validacija OCR</resp>
            </respStmt>
            <respStmt>
               <persName>Andrej Pančur</persName>
               <persName>Mojca Šorn</persName>
               <resp>Kodiranje TEI in računalniški zapis</resp>
            </respStmt>
         </titleStmt>
         <publicationStmt>
            <publisher>Inštitut za novejšo zgodovino, Zgodovina Slovenije - SIstory</publisher>
            <pubPlace>http://www.sistory.si/SISTORY:ID:30632</pubPlace>
            <pubPlace>https://github.com/SIstory/PoliticalParties-Programs/blob/master/PPP-Avstrija-Liberalni-083.xml</pubPlace>
            <idno type="URL">http://www.sistory.si/SISTORY:ID:30632</idno>
            <date>2015</date>
            <availability status="free">
               <licence>http://creativecommons.org/licenses/by/4.0/</licence>
               <p>To delo je ponujeno pod <ref target="http://creativecommons.org/licenses/by/4.0/"
                     >Creative Commons Priznanje avtorstva 4.0 International licenco</ref></p>
            </availability>
         </publicationStmt>
         <sourceDesc default="true">
            <biblStruct>
               <analytic>
                  <title>Uprava Jugoslavije.</title>
                  <author>Ivan Hribar</author>
               </analytic>
               <monogr>
                  <title>Slovenec</title>
                  <title>političen list za slovenski narod</title>
                  <imprint>
                     <biblScope unit="volume">XLVI</biblScope>
                     <biblScope unit="issue">237</biblScope>
                     <pubPlace>Ljubljana</pubPlace>
                     <pubPlace>http://www.dlib.si/details/URN:NBN:SI:DOC-MC2OEHCY</pubPlace>
                     <date when="1918-10-15">15. 10. 1918</date>
                  </imprint>
               </monogr>
            </biblStruct>
         </sourceDesc>
         <sourceDesc xml:id="SourceBornDigital">
            <p xml:lang="sl">Originalno digitalno besedilo.</p>
            <p xml:lang="en">Born digital.</p>
            <p xml:lang="sl">Avtor: Jurij Perovšek</p>
            <p xml:lang="en">Author: Jurij Perovšek</p>
         </sourceDesc>
      </fileDesc>
      <xi:include xmlns:xi="http://www.w3.org/2001/XInclude" href="encodingDesc.xml"/>
      <revisionDesc>
         <change>
            <name>Neja Blaj Hribar</name>: dodani geogName
         </change>
      </revisionDesc>
   </teiHeader>
   <text>
      <body>
         <div>
            <head>Uprava <placeName>Jugoslavije</placeName>.</head>
            <p xml:id="No.83.PPP.1">Dvorni svétnik <persName>Šuklje</persName> začel je pod naslovom
                  <q>V zaželjeni deželi</q><note source="#SourceBornDigital">Glej dok. št.
                  44.</note> glede uprave <placeName>Jugoslavije</placeName> priobčevati serijo
               člankov, katerih prvi trije leže pred mano. Hvalevredno je, da se za to važno
               vprašanje zanima naša javnost in rad priznavam, da je gospod dvorni svétnik takorekoč
               poklican povedati o njem svoje mnenje. Bogate upravne izkušnje ima. Pridobil si jih
               je kot načelnik zaloge šolskih knjig na <placeName>Dunaju</placeName> in kot deželni
               glavar kranjski. Vendar njegovih nazorov ni mogoče pustiti brez odgovora in brez
               ugovora.</p>
            <p xml:id="No.83.PPP.2">Saj bi morebiti bilo bolje počakati z odgovorom dotlej, da
               gospod dvorni svétnik svojo študijo konča. Stvar zaenkrat tudi ni Bog si ga vedi kako
               nujna, ker gre s početka le za prehodno upravo in se bode dokončni način uprave po
               zrelem uvaževanju in po obsežnih posvetovanjih določal, ko se sestane na podlagi
               splošnih, direktnih in tajnih volitev izvoljeno ljudsko zastopstvo. A neka načela,
               katera avtor člankov postavlja, silijo mi že danes pero v roke, ker ne bi rad, da bi
               si jih osvojilo širje naše občinstvo, katero o stvari morebiti samo ne razmišlja in
               ker bi molk utegnil marsikje sprejet biti – z začudenjem.</p>
            <p xml:id="No.83.PPP.3">Gospod dvorni svétnik nazivlje se sam pripadnika zgodovinske
               smeri. Ni čuda. Profesor zgodovine je bil in pozna jo tako temeljito, ko malokdo med
               nami. Morebiti se je zato preveč enostransko angaževal ter se ne more izmotati iz
               miljeja, kateri je ob povsem drugačnih razmerah in predpostavah ustvarila –
               špecijalno avstrijska – zgodovina.</p>
            <p xml:id="No.83.PPP.4">Meni je zgodovina – nepogrešljiva učiteljica. Nič več in nič
               manje. Zato zgodovinskega prava ne priznavam drugače, ko toliko, da narodom, ki so
               imeli kdaj slavno zgodovino, daje moralno oporo v borbi za življenjske pogoje
               sedanjosti. V tem smislu bila je zgodovina Čehov, Hrvatov, Srbov, Poljakov
               velikanskega odgojevalnega pomena za te narode, da jim je vzbujala ponos ter jih
               bodrila k smotrenemu delu, zato, da dosežejo zopet ono veljavo in moč, katero so v
               družbi narodov imeli nekdaj. Zgodovinskega prava, pa naj so se tudi nanj sklicevali,
               ni jim bilo mogoče uveljavljati, ker so vladali močnejši nad njimi. Zato si pa
               zgodovinsko pravo pišejo v naših dneh sami, s svojo iz slavne svoje zgodovine zajeto
               zavednostjo in iz nje izvirajočimi čini. <hi rend="italic">Še celo nam ubogim
                  Slovencem</hi>, katerih usoda je bilo stoletno hlapčevstvo in robstvo, <hi
                  rend="italic">piše zgodovina z jeklenim črtalom zgodovinsko pravo</hi>. Pa ne
               zato, ker bi se mogli nanje sklicevati, češ, da nam je dedščina preteklosti, temveč
               zato, ker smo o pravem času čuli njen klic in ga razumeli.</p>
            <p xml:id="No.83.PPP.5">Gospod dvorni svétnik se – naj mi te pripomnje ne zameri – ne
               more iznebiti ideologije, v kateri se gibljejo malodane vsi državniki in birokratje
                  <placeName>Avstrije</placeName>. Ne glede uprave same. Njo zametava tudi on. Po
               vsej pravici. Saj ni bila drugega, ko sredstvo za poniževanje in podjarmljevanje
               narodov. Poleg nepraktičnosti in neprimerne draginje, kateri gospod dvorni svétnik
               naglaša, perhoreskovati je torej dvojno upravo po avstrijskem načinu že – in to pred
               vsem – iz gorenjega razloga. <placeName>Avstrija</placeName> dajala je narodom nekaj
               avtonomne uprave, da je s tem odvračala njihov odpor proti politični upravi, pri
               kateri narodi sami niso imeli nikake besede. V <placeName>Jugoslaviji</placeName>
               tega slepila treba ne bode, kajti vsa politična uprava bode avtonomna, v rokah naroda
               samega, urejena iz naroda za narod.</p>
            <p xml:id="No.83.PPP.6">Ako se v tem z gospodom dvornim svétnikom strinjam, ne morem pa
               pritrditi njegovim nazorom glede razdelitve upravnega ozemlja. Tu je dvorni svétnik
                  <persName>Šuklje</persName> preveč Avstrijec. Pred očmi mu mrgole zgodovinske meje
               kronovin, o katerih so avstrijski državniki o primernih in neprimernih prilikah
               povdarjali, da so nedotakljive. Zlasti nasproti nam, kadar smo zahtevali zedinjeno
               Slovenijo. Bili bi se zadovoljili z njo v skromnejših mejah ko dandanes in brez
               suverenosti. Avstrijski državniki imeli so premalo pameti, da bi bili razumeli duha
               časa in premalo bistrovidnosti, da bi bili spoznali bližajoče se dogodke. <hi
                  rend="italic">Ta omejenost avstrijske državne modrosti je naša sreča, kajti del
                  svobodne, samostojne in neodvisne jugoslovanske države bode zedinjena Slovenija v
                  takej popolnosti, v kakršni si je pred nekaj leti najsmelejši med nami še
                  predstavljati ni upal</hi>. Deželne meje bodo padle. Med nami ne bode več
               Kranjcev, Štajercev, Korošcev, Goričanov, Tržačanov, Istranov. <hi rend="italic">Vsi
                  bodemo samo Slovenci</hi>. Zato mora izginiti vse, kar bi nas utegnilo spominjati
               na bivšo delitev po deželah. Zato se tudi naša bodoča okrožja ne smejo po gospoda
               dvornega svétnika a tout prix utesnjevati v dosedanje deželne meje, temveč
               prilagodovati le praktičnim zahtevam in potrebam. Tako n. pr. našemu osrednjemu
               okrožju nikakor ne bode kazalo več prideljevati <geogName>vipavske doline</geogName> in senožeškega ter
               enega dela ilirskobistriškega okraja, ker lega ozemlja in njega prometne razmere
               glasno kličejo po združitvi z južnim okrožjem. Nasprotno pa vso <geogName>savinjsko dolino</geogName>
               vežejo življenjski pogoji in praktični oziri veliko bolje na osrednje, kot na severno
               okrožje.</p>
            <p xml:id="No.83.PPP.7">Iz teh pripomenj sledi, da se tudi jaz strinjam z mislijo
               upravnih okrožij. Po mojem ne bodemo grešili, ako jih uredimo po priliki tako, kakor
               so urejene hrvatske županije. Koliko naj jih bode, ne upam si danes že izreči
               dokončne sodbe. Le toliko se mi zdi, da bi jih bilo troje premalo. Toda to je stvar
               resnega proučevanja mož, ki imajo v upravnih stvareh znanja in izkušenj.</p>
            <p xml:id="No.83.PPP.8">V začaranem avstrijskem risu giblje se gospod dvorni svétnik
               tudi tedaj, ko govori o upravnih ozemljih. On hoče poleg
                  <placeName>Slovenije</placeName> imeti še <placeName>Hrvatsko</placeName> v ožjem
               smislu in <placeName>Bosno-Hercegovino</placeName>, združeno z
                  <placeName>Dalmacijo</placeName>. <hi rend="italic">To mu je potemtakem tudi
                  vse!</hi> Neglede na to poslednje, zdi se mi jako nevarno, hoteti napravljati
               upravna ozemlja brez soglasja naroda. Če že mi hočemo združeno <placeName>Slovenijo</placeName>, ali naj se
               Hrvatje zadovolje z nečem manjšim? Kakor mi do slovenskega, imajo oni pravico do
               upravnega ozemlja, katero naj obsega vse hrvatsko ozemlje. In to določiti, bodi
               prepuščeno njim samim po dogovoru s srbskim delom našega naroda. Gospod dvorni
               svétnik namerava celo <placeName>Dalmacijo</placeName> odcepiti od <placeName>Hrvatske</placeName>. Ne vem, kakšni občutki so
               navdajali brate Hrvate, ko so to čitali. Saj je faktična združitev <placeName>Dalmacije</placeName> s
               <placeName>Hrvatsko</placeName>, kateri ta dežela itak de jure pripada, ena najdoslednejših zahtev vsakega
               zavednega Hrvata!</p>
            <p xml:id="No.83.PPP.9">Ker gospod dvorni svétnik vse, kar ne spada v skupne zadeve,
               prepušča zakonodajstvu posameznih državnih skupin, naravno je, da bi Hrvatje
               potemtakem imeli dvoje zakonodajalnih zborov. Kje najde g. dvorni svétnik Hrvata, ki
               bi temu pritrdil? Še dr. <persName>Pilarja</persName> ne.</p>
            <p xml:id="No.83.PPP.10">Nemogši iz začaranega avstrijskega risa, prisvaja gospod dvorni
               svétnik tudi istrske Hrvate slovenski upravni skupini. Zdi se mu to čisto <q>naravno</q>.
               Meni – priznavam to odkrito – ne. Za tako uredbo ne govore ne legopisni in ne kakšni
               drugi razlogi, razen ako namerava na ta način <placeName>Sloveniji</placeName> zagotoviti nekaj obsežnejše
               morsko obrežje. To bi bil nek razlog, a le dozdevne veljave, ker bode plovstvo
               spadalo v skupne zadeve <placeName>Jugoslavije</placeName> in bode vsak njen državljan do vsega morskega
               obrežja imel enake pravice, A naj bi ta razlog bil tudi tehten: <hi rend="italic"
                  >kedar govori etnografija svojo veljavno besedo, morajo se umakniti vsi drugi
                  razlogi.</hi> Tedaj morate obmolkniti tudi ortografija in hidrografija. Ker torej
               po narodnosti spada del Istranov k Hrvatom, bode tudi ozemlje, na katerem stanujejo,
               moralo priti k hrvatski upravni skupini. Etnografsko načelo je, katero nas vodi k
               boljši bodočnosti, ne izpodkopavajmo mu torej sami veljave!</p>
            <p xml:id="No.83.PPP.11">Te misli so mi vstajale ob čitanju člankov dvornega svétnika
               pl. <persName>Šukljeta</persName>. V podrobnosti njegovih izvajanj se ne bom spuščal, priznavam pa, da je
               podal mnogo dobrih nasvetov. Eden teh je oni glede ustanovitve velikih občin.
               <placeName>Hrvatska</placeName> jih že ima nekaj desetletij. Obnesle so se prav dobro. Po vzorce za nje nam
               torej ne bode treba daleč hoditi.</p>
            <p xml:id="No.83.PPP.12">Še eno. Na demokratskih temeljih bode slonelo naše bodoče
               državno življenje. Demokratska načela morajo torej prevevati vso javno upravo. Njim
               mora biti zato prilagodena tudi nje uredba. Ne plašimo se potemtakem tudi misli na
               volitev javnih funkcijonarjev za vse važnejše upravne službe!</p>
            <closer><dateline>V <placeName>Cerkljah</placeName>, dne <date when="1918-10-11">11.
                     oktobra 1918</date></dateline>
               <lb/>
               <persName>Ivan Hribar</persName>.</closer>
         </div>
      </body>
   </text>
</TEI>
