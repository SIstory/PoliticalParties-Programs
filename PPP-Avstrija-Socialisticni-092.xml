<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title><q>Chicaška</q> izjava, oblikovana 29. junija 1917 in sprejeta na ustanovnem
               občnem zboru Slovenskega republičanskega združenja 11. in 12. avgusta 1917 v
               Chicagu</title>
            <respStmt>
               <persName>Jurij Perovšek</persName>
               <resp>Prepis vira</resp>
               <resp>Preverjanje in validacija OCR</resp>
            </respStmt>
            <respStmt>
               <persName>Andrej Pančur</persName>
               <persName>Mojca Šorn</persName>
               <resp>Kodiranje TEI in računalniški zapis</resp>
            </respStmt>
         </titleStmt>
         <publicationStmt>
            <publisher>Inštitut za novejšo zgodovino, Zgodovina Slovenije - SIstory</publisher>
            <pubPlace>http://www.sistory.si/SISTORY:ID:30658</pubPlace>
            <pubPlace>https://github.com/SIstory/PoliticalParties-Programs/blob/master/PPP-Avstrija-Socialisticni-092.xml</pubPlace>
            <idno type="URL">http://www.sistory.si/SISTORY:ID:30658</idno>
            <date>2015</date>
            <availability status="free">
               <licence>http://creativecommons.org/licenses/by/4.0/</licence>
               <p>To delo je ponujeno pod <ref target="http://creativecommons.org/licenses/by/4.0/"
                     >Creative Commons Priznanje avtorstva 4.0 International licenco</ref></p>
            </availability>
         </publicationStmt>
         <sourceDesc>
            <biblStruct>
               <analytic>
                  <title>Ameriški Slovenci za domovino</title>
               </analytic>
               <monogr>
                  <title>Naprej</title>
                  <title>glasilo jugoslov. socialno-demokratične stranke</title>
                  <imprint>
                     <biblScope unit="volume">III</biblScope>
                     <biblScope unit="issue">195</biblScope>
                     <date when="1919-08-28">28. 8. 1919</date>
                  </imprint>
               </monogr>
            </biblStruct>
         </sourceDesc>
      </fileDesc>
      <xi:include xmlns:xi="http://www.w3.org/2001/XInclude" href="encodingDesc.xml"/>
   </teiHeader>
   <text>
      <body>
         <div xml:id="No.92.PPP">
            <gap reason="irrelevant"/>
            <p>Veliki politični dogodki zadnjih časov, povzročeni od svetovne vojne ali pa z njo v
               tesni zvezi, so pomaknili med drugim pravico narodov, da sami odločujejo o svoji
               usodi, v ospredje. O tej pravici ni moglo biti z etičnega stališča nikdar dvoma; ne
               more pa dobiti drugega, kakor akademičnega pomena, dokler vladajo po svetu sistemi,
               ki dajejo dejansko vladam ali celo posameznikom vso premoč nad narodi.</p>
            <p>Temelji teh protiljudskih sistemov so se pričeli tekom vojne, zlasti v njeni zadnji
               periodi majati. <placeName>Rusija</placeName> se je z mogočnim zamahom otresla
               carskega despotizma in s tem ves kulturni svet rešila ene najnevarnejših
               avtokratičnih sil. S svojo uspešno revolucijo je dobila ruska demokracija
               neprecenljiv pomen za demokratični razvoj vsega kulturnega sveta. Druge avtokracije
               so s padcem carizma izgubile najmočnejšo oporo; pomlajena
                  <placeName>Rusija</placeName> se tako krepko reformira v napredni in svobodni
               smeri, da postaja vzor demokracijam vsega sveta. S tem pa postaja tudi sila, ki bo
               imela v nadaljnjem mednarodnem razvoju in zlasti pri sklepanju miru, ki mora
               zaključiti sedanjo vojno, neprecenljiv vpliv.</p>
            <p>Nova <placeName>Rusija</placeName> je vsemu svetu naznanila svoje mirovne pogoje, ki
               odklanjajo vse aneksije, vse vojne odškodnine, povdarjajo pa pravico vsakega naroda,
               da sam odločuje o svoji usodi.</p>
            <p>Klic ruske demokracije je že našel odmev. Predsednik <placeName>Zedinjenih
                  držav</placeName> pravi v noti, v kateri naznanja <placeName>Rusiji</placeName>
               vojne cilje <placeName>Amerike</placeName>, da ne sme noben narod biti prisiljen, da
               bi živel pod vlado, katere sam ne mara.</p>
            <p>Angleška vlada izjavlja, da je pripravljena revidirati pogodbe, ki so bile sklenjene
               med zavezniki pred rusko revolucijo. O teh pogodbah je znano, da so razpolagale z
               deželami in narodi brez ozira na njih voljo,in izjava angleške vlade kaže, da klešejo
               načela ruske demokracije pot med zavezniki.</p>
            <p>Kadar dobiva pravica avtonomnega odločevanja narodov stvarno podlago in konkretno
               obliko, je pa dolžnost vsakega naroda, da pride sam s sabo na jasno o svojih ciljih
               in se pripravi, da predloži svoje zahteve tam, kjer se bo o njih odločevalo.</p>
            <p>Ta dolžnost zadene tudi Slovence, zlasti pa v <placeName>Ameriki</placeName> živeče,
               ker imajo možnost, da govore o svoji usodi in o svojih namenih svobodno, kakor ne
               morejo v svoji domovini.</p>
            <p>Z ozirom na to smatramo za svojo nalogo, da izrečemo jasno vpričo svojih rojakov,
               vpričo tistih, ki podpirajo enakopravnost vseh narodov, in vpričo vse javnosti, kaj
               smatramo za narodni cilj Slovencev. To dolžnost čutimo tem bolj, ker spoznavamo, da
               je pravična rešitev mnogoštevilnih narodnih problemov eden izmed važnih pogojev za
               trajnost bodočega miru in ker je bilo zlasti nerešeno jugoslovansko in balkansko
               vprašanje med najodločnejšimi povodi sedanje vojne. Rešitev tega vprašanja je torej
               logično potrebna, da se ne ponovi v še strašnejših oblikah sedanja svetovna
               katastrofa.</p>
            <p>Slovenski narod, živeč na <placeName>Kranjskem</placeName>,
                  <placeName>Primorskem</placeName>, <placeName>Spodnjem Štajerskem</placeName> in
                  <placeName>Koroškem</placeName>, v manjših odlomkih na
                  <placeName>Ogrskem</placeName> in <placeName>Benečanskem</placeName>, je etnološki
               del Jugoslovanov, katerim je prištevati še Hrvate, Srbe in Bolgare. Vprašanje, če bo
               Jugoslovani en narod ali štirje narodi, je znanstveno in se ne more politično rešiti.
               Dejstvo pa je to:</p>
            <p>Jugoslovani so po krvi in jeziku tako sorodni kakor enoten narod, ki se deli po
               narečjih; vendar pa je zgodovinska usoda določila posameznim delom ločen razvoj, iz
               katerega se je porodila tudi specifična plemenska zavest vsakega dela. Dočim ni med
               Jugoslovani večje jezikovne razlike, kakor med nemškimi, italijanskimi in mnogimi
               drugimi dialekti, ima vendar vsak del svojo literaturo, svoje posebne kulturne barve,
               šege in tradicije.</p>
            <p>Vpoštevati ta dejstva smatramo za edino uspešno rešitev slovenskega in sploh
               jugoslovanskega vprašanja v politični združitvi vseh jugoslovanskih delov, ki pa
               prepušča avtonomijo vsakemu delu v vseh rečeh, katere niso po svoji naturi vsem
               skupne.</p>
            <p><hi rend="italic">Realizacija te ideje je mogoča v politični obliki jugoslovanske
                  federativne republike, ki jo s tem označujemo za svoj cilj.</hi>
            </p>
            <p>Zedinjenje Jugoslovanov se ne more uspešno izvršiti v nobeni sedaj obstoječih držav,
               ker so si njih interesi preveč nasprotni in ker ne bi bilo tako
                  <soCalled>zedinjenje</soCalled> v bistvu nič drugega kakor aneksija. Problem se
               more rešiti le z ustanovitvijo popolnoma nove tvorbe, v katero vstopijo vsi deli po
               svoji svobodni volji.</p>
            <p>Jasno je, da ne more biti taka nova tvorba nič drugega kakor demokratična republika.
               Ustvarjanje nove monarhije v času, ko se rušijo stare, bi spravilo Jugoslovane v
               smešno-žalostno nasprotje z duhom časa, z zmagujočo svetovno demokracijo in z njih
               lastnimi potrebami.</p>
            <p>Razen federativne organizacije, katera zavaruje vsakemu delu toliko samostojnosti, da
               se mu ne bo treba bati, nobenega centralističnega zatiranja ali pritiska drugih delov
               in ki prepušča bodoče tesnejše združenje naravnemu svobodnemu razvoju, zahtevamo v
               jugoslovanski republiki vse garancije ustavnega demokratičnega življenja, zlasti:</p>
            <list rend="numbered">
               <item n="1."><hi rend="italic">Splošno, enako, tajno in proporčno volilno pravico
                     brez ozira na spol za vse politične in administrativne zastope;</hi></item>
               <item n="2."><hi rend="italic">Narodni referendum in inicijativo;</hi></item>
               <item n="3."><hi rend="italic">Odgovornost vseh javnih funkcionarjev;</hi></item>
               <item n="4."><hi rend="italic">Javno izvrševanje zunanje politike;</hi></item>
               <item n="5."><hi rend="italic">Popolno enakopravnost vseh državljanov;</hi></item>
               <item n="6."><hi rend="italic">Popolno svobodo besede in tiska;</hi></item>
               <item n="7."><hi rend="italic">Popolno svobodo pouka in vesti;</hi></item>
               <item n="8."><hi rend="italic">Nevtralnost vseh oblasti v razrednih
                  bojih.</hi></item>
            </list>
            <p>Izjavljamo, da smo pripravljeni za tako rešitev jugoslovanskega vprašanja delati po
               svojih najboljših močeh in pozivamo vse Slovence v <placeName>Ameriki</placeName>, ki
               se strinjajo z našimi načeli, da nas podpirajo pri tem delu, ki služi našemu narodu
               in mirnemu kulturnemu napredku vsega sveta.</p>
            <p>V ta namen organizujmo vse naše časopisje, ki je voljno vzprejeti in podpirati naš
               program, organizujmo vse naše podporne, politične in kulturne organizacije za skupno
               delo, in sicer po sledečem načinu:</p>
            <list rend="numbered">
               <item n="1.">Vsaka centralizirana organizacija voli po svoje dva zastopnika; vsako
                  samostojno podporno, politično in kulturno društvo ter vsak slovenski list pa po
                  enega zastopnika. Ti bodo potem skupno tvorili osrednji odbor, kateri se
                  konstituira med seboj, vredi sredstva in delovanje in vse, kar je potrebno.</item>
               <item n="2.">Organizacije in slovenski listi izven <placeName>Chicaga</placeName>,
                  imenujejo svoje zastopnike.</item>
            </list>
            <closer>To izjavo in program so soglasno sprejeli podpisani dne <date when="1917-06-29"
                  >29. junija 1917</date>. v <placeName>Chicagu</placeName>, III.<lb/>
               <hi rend="italic"><persName>John Verderbar</persName>, <persName>Frank
                     Kerže</persName>, <persName>Ivan Molek</persName>, <persName>Jože Zavertnik
                     st.</persName>, <persName>Etbin Kristan</persName>, <persName>Louis F.
                     Trugger</persName>, <persName>Martin V. Konda</persName>, <persName>Frank
                     Petrich</persName>, <persName>Albin H. Skobic</persName>, <persName>Rudolf
                     Skala</persName>, <persName>John Pokelšek</persName>, <persName>Josip
                     Blisk</persName>, <persName>Filip Godina</persName> in <persName>Frank
                     Šavs</persName></hi>.</closer>
         </div>
      </body>
   </text>
</TEI>
