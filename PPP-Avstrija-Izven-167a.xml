<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Programske misli Preporodovcev, predstavljene ob začetku izhajanja njihovega glasila Preporod</title>
            <respStmt>
               <persName>Jurij Perovšek</persName>
               <resp>Prepis vira</resp>
               <resp>Preverjanje in validacija OCR</resp>
            </respStmt>
            <respStmt>
               <persName>Neja Blaj Hribar</persName>
               <resp>Kodiranje TEI in računalniški zapis</resp>
            </respStmt>
         </titleStmt>
         <publicationStmt>
            <publisher>Inštitut za novejšo zgodovino, Zgodovina Slovenije - SIstory</publisher>
            <pubPlace>http://www.sistory.si/SISTORY:ID:31136</pubPlace>
            <pubPlace>https://github.com/SIstory/PoliticalParties-Programs/tree/master/PPP-DrzavaSHS-Katoliski-190.xml</pubPlace>
            <idno type="URL">http://www.sistory.si/SISTORY:ID:31136</idno>
            <date>2015</date>
            <availability status="free">
               <licence>http://creativecommons.org/licenses/by/4.0/</licence>
               <p>To delo je ponujeno pod <ref target="http://creativecommons.org/licenses/by/4.0/"
                  >Creative Commons Priznanje avtorstva 4.0 International licenco</ref></p>
            </availability>
         </publicationStmt>
         <sourceDesc default="true">
            <biblStruct>
               <analytic>
                  <title>Slovenski mladini</title>
               </analytic>
               <monogr>
                  <title>Preporod</title>
                  <title>pokrajinsko glasdilo jugoslovanske napredne mladine na Slovenskem</title>
                  <imprint>
                     <biblScope unit="volume">I</biblScope>
                     <biblScope unit="issue">1</biblScope>
                     <pubPlace>Ljubljana</pubPlace>
                     <pubPlace>http://www.dlib.si/?URN=URN:NBN:SI:DOC-KWYGJK5K</pubPlace>
                     <date when="1912-11-01">01. 11. 1912</date>
                  </imprint>
               </monogr>
            </biblStruct>
         </sourceDesc>
      </fileDesc>
      <xi:include xmlns:xi="http://www.w3.org/2001/XInclude" href="encodingDesc.xml"/>
   </teiHeader>
   <text>
      <body>
         <div>
            <head>Slovenski mladini</head>
            <div xml:id="No.167a.PPP">
               <p>Mladina nam je bila na mislih, ko smo sklenili, izdajati nov slovenski list.
                  Mladini, ki še ni popolnoma blazirana, ki ji ni vseeno, ali uživa svobodo ali pa
                  ostane suženj vse dni svojega življenja, je namenjen naš klic. Mladina, polna
                  najlepših nad, polna požrtvovalnosti in navdušenja, ga bo razumela. Razumeti mora
                  klic po svobodi, po življenju, ker sicer ni več zmožna, ustvariti svojemu narodu
                  popolno svobodo! Mladina, iz naroda si izrastla, narod plačuje zate davek, isti
                  narod hoče tudi od tebe imeti povračilo. Ali mu ga hočeš odreči, ali mu hočeš
                  ostati dolžna? Li nisi nikdar videla žuljavih rok svojih očetov, mračnega čela
                  svojih mater? Videla si jih in takrat si morala spoznati in razumeti, kaj je tvoja
                  dolžnost, tvoja sveta naloga.</p>
               <p>Pred nami gre nova pot. Hočemo povedati slovenski mladini, da je na jugu njene
                  domovine narod, ki ga moramo spoznati, kajti ta narod je naš bratski narod, od
                  katerega nas je ločil čas, a priti mora čas, ko bomo zopet eno in isto.</p>
               <p>Kako bomo spoznali naše bratske narode na jugu? Seznanjali se bomo z njihovimi
                  kulturnimi in političnimi razmerami, spoznati moramo njih literaturo, njih
                  gospodarski položaj, spoznati dušo pravega Hrvata, Srba, Bolgara. Ako bomo to
                  spoznali, bomo imeli po polnoma drugo naziranje o jugoslovanskih narodih, v nas bo
                  prišel drug duh, prišlo bo navdušenje temelječe na trdnem prepričanju. Tako
                  navdušenje ne bo prazno, prineslo nam bo trajne uspehe. </p>
               <p>Naša mladina mora začeti študirati srbo-hrvaščino, ki itak ni zelo različna od
                  slovenščine, vsak naš posameznik mora znati čitati in pisati cirilico, kajti to je
                  predpogoj, da bo lahko čital srbo-hrvatske knjige. </p>
               <p>Nehati mora separatizem med Slovenci, Srbo-hrvati in Bolgari, ne smemo si biti več
                  tujci, ker le v tem vidimo rešitev našega narodnostnega vprašanja. Priti moramo do
                  narodnega vjedinjenja vseh Jugoslovanov, s tem bomo postali močni in od naših
                  sovražnikov nepremagljivi.</p>
               <p>Veliko važnost polagamo tudi na samoizobrazbo, kajti ljudje, ki ne znajo sami
                  študirati in si niso na jasnem v najvažnejših življenskih vprašanjih, niso zmožni
                  ustvariti kaj velikega in trajnega, nikdar ne bodo uresničili niti ene velike
                  ideje. Hočemo, da bo vsak naš posameznik izobražen o vseh vprašanjih.</p>
               <p>Pustimo na strani filozofiranje, poprimimo se realnega življenja, nehajmo z
                  ubijanjem časa, ki ga imamo dovolj, in ga porabimo v prave namene, porabimo ga
                  zase, za svoje tovariše, za svoj narod, za svojo domovino! Uničenih eksistenc ne
                  sme biti več med slovensko mladino. Ako bo vsak uvaževal naše besede, ako bo prav
                  porabljal svoj čas, bo gotovo vsak našel svoje delo in svoj kruh, ker le s
                  samoizobrazbo si bo pridobil toliko, da bo lahko z vsakim konkuriral!</p>
               <p>Mladina! Nova pot se odpira pred teboj, stopi s pogumom nanjo in ne zapusti je, če
                  tudi te bodo preganjali, če tudi boš morala trpeti za svoje ideale. Tako trpljenje
                  je prijetno, tak bič ne boli! Pripravljaj se na veliki dan, ki sigurno pride. Bodi
                  junaška boriteljica za svoje ideje, za idejo jugoslovanstva, za idejo narodnega
                  vjedinjenja Jugoslovanov.</p>
            </div>
         </div>    
      </body>
   </text>
</TEI>
