<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Program Narodne stranke za Štajersko, sprejet na njenem ustanovnem shodu 8.
               decembra 1906 v Celju</title>
            <respStmt>
               <persName>Jurij Perovšek</persName>
               <resp>Prepis vira</resp>
               <resp>Preverjanje in validacija OCR</resp>
            </respStmt>
            <respStmt>
               <persName>Andrej Pančur</persName>
               <persName>Mojca Šorn</persName>
               <resp>Kodiranje TEI in računalniški zapis</resp>
            </respStmt>
         </titleStmt>
         <publicationStmt>
            <publisher>Inštitut za novejšo zgodovino, Zgodovina Slovenije - SIstory</publisher>
            <pubPlace>http://www.sistory.si/SISTORY:ID:30609</pubPlace>
            <pubPlace>https://github.com/SIstory/PoliticalParties-Programs/blob/master/PPP-Avstrija-Liberalni-071.xml</pubPlace>
            <idno type="URL">http://www.sistory.si/SISTORY:ID:30609</idno>
            <date>2015</date>
            <availability status="free">
               <licence>http://creativecommons.org/licenses/by/4.0/</licence>
               <p>To delo je ponujeno pod <ref target="http://creativecommons.org/licenses/by/4.0/">Creative Commons Priznanje avtorstva 4.0 International licenco</ref>
               </p>
            </availability>
         </publicationStmt>
         <sourceDesc>
            <biblStruct>
               <monogr>
                  <title>Štajerski Slovenci, kaj hočemo!</title>
                  <imprint>
                     <pubPlace>Celje</pubPlace>
                     <publisher>Osnovalni odbor v Celju</publisher>
                     <date when="1906">1906</date>
                  </imprint>
               </monogr>
            </biblStruct>
         </sourceDesc>
      </fileDesc>
      <encodingDesc>
         <projectDesc>
            <p>Zbirka programov slovenskih političnih strank, organizacij in društev od leta 1890 do
            druge svetovne vojne.</p>
         </projectDesc>
         <samplingDecl>
            <p>Prepisana so bila besedila političnih programov, resolucij, statutov, peticij,
            oklicov, pozivov, zakonskih predlogov, mnenj in stališč pomembnih politikov ter
            podobnih besedil, ki vsebujejo politično-programska besedila političnih strank,
            organizacij in društev. Kot nepomembna niso bila prepisana dela besedil, ki nimajo
            politično-programske vsebine. Če so bila politično-programska besedila podana v odvisnih
            govorih, so bila prepisana samo relevantna besedila brez navednic.</p>
         </samplingDecl>
         <tagsDecl>
            <namespace name="http://www.tei-c.org/ns/1.0">
               <tagUsage gi="body" occurs="1"/>
               <tagUsage gi="date" occurs="2"/>
               <tagUsage gi="div" occurs="1"/>
               <tagUsage gi="gap" occurs="1"/>
               <tagUsage gi="geogName" occurs="2"/>
               <tagUsage gi="head" occurs="1"/>
               <tagUsage gi="hi" occurs="160"/>
               <tagUsage gi="milestone" occurs="5"/>
               <tagUsage gi="orgName" occurs="3"/>
               <tagUsage gi="p" occurs="69"/>
               <tagUsage gi="persName" occurs="1"/>
               <tagUsage gi="placeName" occurs="55"/>
               <tagUsage gi="q" occurs="5"/>
               <tagUsage gi="quote" occurs="3"/>
               <tagUsage gi="text" occurs="1"/>
            </namespace>
         </tagsDecl>
      </encodingDesc>
     <revisionDesc>
        <change>
           <name>Neja Blaj Hribar</name>: dodani orgName in geogName
        </change>
     </revisionDesc>
   </teiHeader>
   <text>
      <body>
         <div>
            <head>Slovenci zelene Štajerske!</head>
            <p xml:id="No.71.PPP.1">V kratkem ide poziv na Vas, svobodoljubni, samostojno misleči,
               po napredku hrepeneči štajerski Slovenci, da se snidete in si vočigled našim
               žalostnim političnim razmeram, vočigled našemu žalostnemu gospodarskemu in
               prosvetnemu položaju ustvarite organizacijo z enotnimi načeli, organizacijo, ki bi po
               jasno začrtani poti dvignila slovensko ljudstvo v prosvetnem in gospodarskem oziru
               ter se odločno borila za njegove politične pravice, za njegovo čim večjo politično
               svobodo.</p>
            <p xml:id="No.71.PPP.2">Poziv ide na Vas, da si ustvarite <hi rend="italic">samostojno,
                  neodvisno slovensko stranko</hi>, ki bi v popolnem nasprotju s sedanjo našo
               oportunistično politiko, to je s politiko takozvane zlate srednje poti, nastopila
               najodločnejši boj za politične in jezikovne pravice slovenskega naroda, boj za
               prosvitljenje naroda z vsestransko izobrazbo, boj za osamosvojo slovenskega
               gospodarstva od stanovskega jerobstva in tujega kapitala.</p>
            <p xml:id="No.71.PPP.3">Obenem ide na Vas poziv, da si ustanovite <hi rend="italic">samostojno ljudsko glasilo</hi>, časopis, pisan za ljudstvo, ki bi zastopal
               neodvisno na vse strani koristi vsega slovenskega ljudstva in ne le posameznih
               njegovih stanov.</p>
            <p xml:id="No.71.PPP.4">Da slovensko ljudstvo izve, kakšni so naši cilji, kaj hočemo z
               novo stranko in z novim listom, da se razbistrijo pojmi o nas, ki so nas že dozdaj
               razkričali za brezverce itd. – zato pošiljamo v svet to knjižico z željo, da jo baš
               oni stanovi slovenskega ljudstva na <placeName>Štajerskem</placeName> pazno
               prečitajo, ki tvorijo veliko večino našega naroda, z željo, da jo prečitajo pazno
               posebno slovenski kmetje, slovenski delavci ter naš srednji stan.</p>
            <milestone xml:id="No.71.PPP.5" unit="section" n="*"/>
            <p xml:id="No.71.PPP.6">
               <hi rend="italic">Narodnost je naše najvišje načelo</hi>. Kjer
               zahteva narodna korist, se ima ukloniti vse drugo.</p>
            <p xml:id="No.71.PPP.7">Naša prva skrb mora biti, da se ohranimo kot samostalen narod,
               da si ohranimo svojo samobitnost, svoj jezik, svoje šege in običaje, svoje narodne
               lastnosti. Zato pa je potrebno, da se nam priznajo vse pravice, gojiti svojo
               narodnost, jo spopolnjevati in dvigniti narod do čim višje popolnosti na vseh poljih
               javnega življenja. Eden prvih pogojev v to je, da se nam da neomejena možnost gojiti
               svoj jezik. Narodnost pri nas pomeni v prvi vrsti, da bi tam, kjer prebiva naš narod,
               tudi vlada bila slovenska, da bi se rabil na političnih uradih, pri sodnijah,
               davkarijah, pri poštah, v šoli ter v vseh drugih uradih ter sploh v vsem javnem
               življenju ob vseh javnih prilikah narodov jezik, da bi se uradi na
                  <placeName>Slovenskem</placeName> z ljudstvom in med seboj posluževali do
               najvišjih inštanc slovenskega jezika. Vsi dopisi, ki jih pošlje katerikoli urad,
               bodisi kakemu posameznemu Slovencu ali kakemu slovenskemu občinskemu uradu ali
               kateremukoli narodnemu zastopstvu, morajo biti pisani v slovenskem jeziku. Vsi
               zapisniki s slovenskimi strankami, bodisi na političnih uradih ali pri sodnijah se
               morajo pisati v slovenskem jeziku, razprave pri sodnijah s slovenskimi strankami se
               imajo vršiti izključno v slovenskem jeziku, obtožnice, razsodbe, govori državnih
               pravdnikov itd., – vse se mora pri osebah slovenske narodnosti podajati v narodovem
               jeziku. Porote naj so popolnoma slovenske, vprašanja na porotnike in njih odgovori
               naj bodo slovenski. Zahtevati je posebej, da se priklopijo slovenske občine,
               spadajoče sedaj pod graško deželno sodišče, okrožnemu sodišču v
                  <placeName>Mariboru</placeName>.</p>
            <p xml:id="No.71.PPP.8">Zahtevamo, da dopisujejo s slovenskimi zastopstvi (občinami
               itd.) ter s slovenskimi poedinci tudi razni deželni zavodi v slovenskem jeziku, v
               prvi vrsti deželni odbor, dalje razne deželne bolnišnice, kmetijske šole itd. Tudi
               namestništvo ima dopisovati kakor vsi drugi uradi s Slovenci v našem jeziku.
               Zahtevamo, da so pri namestništvu, v raznih oddelkih ministerstev, pri najvišjem
               sodišču in drugih osrednjih državnih uradih nastavljeni poleg drugih tudi uradniki,
               ki razumejo slovenski jezik, ker je neomejena pravica vsakega poedinca-Slovenca in
               vsake slovenske korporacije (občine itd.), da dopisuje z vsemi uradi gori do cesarja
               v svojem, slovenskem jeziku, in ga morajo povsod razumeti. Zahtevamo, da so vsi
               razglasi, ki jih razpošiljajo naši uradi, slovenski, da so vsi nadpisi na naših
               uradih in v uradih, da so vsi pečati naših uradov vsaj dvojezični, in da zavzema
               slovenski jezik prvo mesto. Nadpisi na železniških postajah, ki stoje na
                  <placeName>slovenskem Štajerskem</placeName>, morajo postati vsaj dvojezični, in
                  <hi rend="italic">na prvem mestu</hi> slovenski, ravnateljstva teh železnic morajo
               pripoznati našo narodnost na naših tleh in morajo pripoznati, da je naš narod v
               veliki večini, torej: <hi rend="italic">slovenski napisi na prvo mesto</hi>. Pridejo
               še mnoge zahteve, kakor zahteva po slovenskih voznih listkih itd., katere bo naša
               stranka z železno doslednostjo stavila in se za nje bojevala. Poštni pečati morajo po
               celem <placeName>slovenskem Štajerskem</placeName> v doglednem času se preleviti v
               dvojezične.</p>
            <p xml:id="No.71.PPP.9">Le k uradnikom, o katerih ljudstvo ve, da so Slovenci, prihaja z
               velikim zaupanjem. Zahtevamo torej pravice za naš slovenski jezik, zahtevamo
               ravnopravnost našega jezika z vsemi drugimi jeziki v državi, ki imajo že vse te
               pravice dane, zahtevamo te pravice, ker hočemo, da ljudstvo vdobi zaupanje v urade,
               ko bo videlo tam svoje sinove, ker hočemo, da naše ljudstvo ne gleda v vsakem
               človeku, ki blebeta v uradu nemščino, nekaj boljšega in višjega.</p>
            <p xml:id="No.71.PPP.10">S posebnim ozirom na naša sodišča zahtevamo ravno tam
               najstrožje izvedenje načela enakopravnosti, in da se more to storiti najuspešneje, bo
               naša neumorna in odločna zahteva: <hi rend="italic">ustanovitev samostojnega
                  nadsodišča za vse slovenske pokrajine v <placeName>Ljubljani</placeName>
               </hi>.
               Nadsodišče v <placeName>Gradcu</placeName>, pod katero spadamo, je najhujši tlačitelj
               državnih zakonov, je najhujši sovražnik slovenskega jezika, je najtrdovratnejši
               podpornik ponemčevanja slovenskih duš, zato nočemo o njem ničesar več čuti in je baš
               tukaj v prvo naš klic:</p>
            <quote xml:id="No.71.PPP.11">
               <hi rend="italic">proč od
                  <placeName>Gradca</placeName>!</hi>
            </quote>
            <p xml:id="No.71.PPP.12">Za pravice slovenskega jezika v vseh navedenih slučajih hočemo
               kot stranka stati trdno in neomajno in naša glavna naloga bo, rušiti vladni sistem,
               ki daje predpravice nemškemu na škodo našega jezika. – <hi rend="italic">Neizprosen
                  boj proti vladi do dosege končne zmage</hi> – to je naše načelo, ki je hočemo
               izvajati s strogo doslednostjo. In baš tukaj tiči eden vzrok, zakaj se ločimo kot
               stranka od naše dosedanje politike. Najstrožje obsojamo oportunizem, t. j. tisto
               zlato srednjo pot, ki jo je hodilo naše vodstvo dosedaj tudi napram vladi. Vlade se
               ne sme napadati, – to je odmev vseh besed našega dosedanjega vodstva. Ako bi
               obveljalo to načelo v naši politiki še dalje, potem ubijemo sami sebe. Kaj pa tudi
               hočete zahtevati od ljudi, ki junaški sprejemajo <hi rend="italic">nemške</hi> dopise
               od uradov, ki sami sestavljajo nemške vloge na urade, ki se boje vsake zamere pri
               vladi – kaj hočete zahtevati od teh ljudi? In baš ti ljudje zahtevajo od naših občin,
               da naj store to, česar oni ne store. Slovenci! Ne naše narodno vodstvo, ampak
               priprosta občina <placeName>Kokarje</placeName> v <geogName>Savinjski dolini</geogName> nam je priborila
               jezikovne pravice, kolikor jih dosedaj sploh imamo. Dosledno je zavračala vsak nemški
               dopis od vseh uradov. Ni se strašila groženj, ne kazni, – in glejte, ta občina je
               dosegla, da ji dopisujejo državni uradi, da ji dopisujejo <hi rend="italic">vojaški
               </hi>uradi, ta občina je dosegla, da ji mora dopisovati celo deželni odbor v
               slovenskem jeziku. – Državno sodišče na <placeName>Dunaju</placeName> je na pritožbo
               kokarske občine s svojo razsodbo z dne <date when="1906-07-03">3. julija 1906</date>
               razsodilo, da ima tudi deželni odbor dopisovati občini <date>Kokarje</date> v
               slovenskem jeziku. S tem je izrečeno, da imajo vsi državni in deželni uradi, od
               katerih to slovenska občina zahteva, dopisovati z njo v slovenskem jeziku. In ne samo
               z občino, ampak z vsakim poedincem – Slovencem, ki to odločno zahteva.</p>
            <p xml:id="No.71.PPP.13">Na podlagi dosedanjih uspehov posameznih občin, na podlagi
               ravnopravnosti našega jezika z vsemi drugimi jeziki, katero ravnopravnost pripoznava
               tudi člen XIX. državnih osnovnih zakonov, na podlagi človečanskih pravic hoče naša
               stranka biti neizprosen boj za pravice slovenskega jezika v vsem našem javnem
               življenju, neizprosen boj nasproti vladi, katere se je naša dosedanja politika tako
               izogibala. V tem boju nam ne bo nobeno sredstvo premalenkostno – in prepričani smo,
               da z skupnim nastopom z nami enakomislečih štajerskih Slovencev dosežemo v nekaj
               letih marsikaj, kar se v splošni politični zaspanosti zadnjih desetletij ni
               doseglo.</p>
            <milestone xml:id="No.71.PPP.14" unit="section" n="*"/>
            <p xml:id="No.71.PPP.15">Hočemo, da se v vsem našem javnem življenju provede načelo
               ljudske volje, hočemo pravo <hi rend="italic">narodno politiko</hi>. Enakopravnost,
               enakost vseh državljanov, bodisi te ali one narodnosti, pred zakoni bodi izvedeno s
               strogo doslednostjo. Tudi v narodno-političnem življenju bodi izvedena ta
               enakopravnost. S tega stališča smo za splošno in <hi rend="italic">v resnici
                  enako</hi> volilno pravico. Tudi če se uzakoni sedanji načrt vlade, ki še vedno ne
               pripoznava enakopravnosti Slovencev ter sploh Slovanov napram Nemcem, se bomo
               najodločnejše borili zato, da končno zmaga pravica ter da pridejo Slovani do tiste
               veljave, ki jim gre po številu, po prosvetni in davčni sili.</p>
            <p xml:id="No.71.PPP.16">V nadaljnem doslednem izvajanju enakopravnosti je naše neomajno
               načelo: enakopravnost vseh stanov, vseh slojev slovenskega ljudstva na
                  <placeName>Štajerskem</placeName>. Nimamo grofov, knezov in baronov po rojstvu,
               kateri z visokega gledajo na druge stanove; ali imamo žal v naših vrstah grofe in
               barone po mišljenju, ki mislijo, da so upravičeni, nekako z visokega se ozirati na
               revnejše sloje našega naroda. Streti hočemo vpliv teh ljudi na naše javno življenje.
               Streti hočemo njih misli, da so edino oni poklicani voditelji naroda, da so edino oni
               poklicani odločevati usodo štajerskih Slovencev, streti hočemo naziranje, da je edino
               tisto pravo, kar so oni sklenili; <hi rend="italic">takšnemu prvaštvu</hi>, takšnemu
               poslančevskemu in posameznih oseb nadvladnemu samoljubju <hi rend="italic">hočemo
                  napovedati neizprosen boj</hi>; ne gre se nam za osebe, ampak za stvar, za misel
                  <hi rend="italic">prave ljudske politike</hi>, v kateri se ima strogo spoštovati
               pravica inicijative, t. j. pravica vsakega posameznika iz naroda, samostojno
               predlagati kak načrt za narodno delo. Dandanes se ta pravica ne spoštuje, nasprotno,
               vsakogar, ki si upa v posameznih vprašanjih politične taktike imeti lastno mnenje in
               isto tudi zastopa, se je od zgoraj ubilo.</p>
            <p xml:id="No.71.PPP.17">
               <hi rend="italic">Gre se nam za stvar, da se dosledno proizvede
                  načelo ljudske politike, in če morajo pri boju za to stvar pasti posamezne osebe,
                  ki zastopajo </hi>
               <hi rend="bold">ljudski</hi>
               <hi rend="italic"> politiki sovražna
                  načela, je to le nujna posledica razvoja razmer</hi>. Načelo ljudske politike pa
               je, da odločujejo v vseh narodnih, osobito pa bistvenih, važnih narodnih vprašanjih
               vsi sloji naroda. Sklicati se imajo vsakokrat ljudski shodi, ali vsaj zaupni shodi, h
               katerim se pa imajo sklicati res zaupniki ljudstva, ki si jih je samo izvolilo, in ne
               zaupniki, katere si je po svoji volji izvolilo narodno vodstvo. V prvi vrsti imajo na
               takšne zaupne sestanke biti poklicani oni, ki jim je ljudstvo poverilo svoje
               zaupanje, to so <hi rend="bold">slovenski</hi>, <hi rend="italic">narodni župani</hi>
               ter kot njih zastopniki občinski odborniki. Kjer pa je slovenska narodnost v
               manjšini, ima biti zaupnik oni, ki uživa med slovenskim prebivalstvom dotičnega kraja
               največ zaupanja.</p>
            <p xml:id="No.71.PPP.18">Takšni zaupni shodi pokažejo pravo voljo ljudstva. Kakor
               povdarjano, pri vsaki ves narod zadevajoči stvari se imajo sklicati taki zaupni
               sestanki, če že ne javni shodi. Ni potreba, da bi se sklicali vsi zaupniki cele
                  <placeName>slovenske Štajerske</placeName> v en kraj; godi se to lahko tudi po
               okrajih in izid glasovanja v posameznih okrajih mora biti merodajen za odločujoče
               činitelje. <hi rend="italic">Ljudstvo ni izvrševalec volje narodnih voditeljev, ampak
                  narodni voditelji morajo biti izvrševalci narodne, ljudske volje</hi>. To je <hi rend="italic">poštena</hi> narodna, <hi rend="italic">poštena</hi> ljudska
               politika, in to poštenost v našem javnem življenju zahtevamo z vso odločnostjo. Ne
               posamezne osebe, ne posamezni stanovi, ampak vsi sloji, vsi stanovi celega naroda
               imajo odločevati v narodnih vprašanjih.</p>
            <p xml:id="No.71.PPP.19">Z vso pravico se bo zato naša stranka imenovala ljudska
               stranka, ker bo izvajala to načelo prave demokratske, to je v resnici ljudske
               politike. Smo proti nadvladi kateregakoli stanu v politiki, ampak <hi rend="italic">za skupno delo vseh stanov</hi>, za <hi rend="italic">pošteno</hi> skupno delo
               brez vse sebičnosti in brez vsega koristolovja. Najhujši boj pa napovedujemo onim, ki
               jim je narodno delo molzna krava za njihove žepe. Skupno, <hi rend="italic">pošteno</hi> skupno delo pa izvira iz globokega in ne slepega prepričanja o dobri
               stvari.</p>
            <p xml:id="No.71.PPP.20">Baš s tega stališča ne odrekamo tudi svečenikom pravice, da se
               udeležujejo javnega življenja, da se poslužujejo pravic, ki jih imajo kot državljani.
               Nasprotno, veseli nas, če se bori svečenik nesebično za narodove pravice. Zahtevamo
               pa, da to dela vedno in povsod tako, da se kaže vrednega naslednika Krista.
               Neizprosen boj hinavcem in škodljivcem naroda, ki grejo le na to, da uničijo naš rod,
               da, polno upravičenost tega priznavamo; <hi rend="italic">zavračamo pa ostudno gonjo
                  proti ljudem, v zraslim iz istega naroda, ki imajo drugačno prepričanje</hi>. Smo
               odločni nasprotniki tega, če svečenik izrablja kot tak svoje dostojanstvo v
               političnem boju. Načelom Kristusovih naukov nasprotuje vsekakor, če se seje sovraštvo
               nasproti drugače mislečim Slovencem, če se torej spušča duhovnik v politični <hi rend="italic">boj proti svojim rojakom</hi>. Uživanja in uporabljanja
               državljanskih pravic, kakor rečeno, duhovskemu stanu ne odrekamo nikdar, <hi rend="italic">dokler jih uživa in rabi svečenik brez postranskih namenov in brez
                  strasti</hi>. Toda nikdar ne bomo pripustili, da bi se vtikalo versko vprašanje v
               javno življenje. Nismo in ne bomo nikdar proti vzvišenim naukom Kristusovim, nismo in
               ne bomo nikdar proti veri, temu dragemu zakladu našega ljudstva. Želimo le, da bi se
               naše ljudstvo čimbolj utrdilo v <hi rend="italic">vseh</hi>
               <hi rend="bold">pravih</hi>, <hi rend="italic">vzvišenih naukih krščanske vere</hi>,
               posebej v enem glavnih njenih naukov: kar ne želiš, da bi kdo tebi storil, ne stori
               tudi ti drugemu. Nismo proti veri, globoki in iz srca vroči, in bi vsikdar bili med
               prvimi v boju proti onemu, ki bi hotel rušiti temelje <hi rend="italic">pravih
                  Kristusovih naukov</hi>. A smo proti temu, da bi se vlačilo vero v politično in
               gospodarsko življenje naroda, da bi se izrabljalo vero v posvetne, gospodovalne,
               nesvete svrhe. Smo proti temu, da bi se javne zadeve razpravljale v cerkvi, zadeve,
               ki spadajo na ljudske shode, smo proti temu, da bi se vlačile v cerkev – v svete
               prostore – posvetne stvari, ampak želimo, da se uči tam <hi rend="italic">čisti
                  Kristusov nauk</hi>. V tej naši zahtevi nas podpira sedanji rimski papež
                  <persName>Pij X.</persName> sam, ki je izdal nedavno encikliko (poslanico) na
               italijanske duhovnike, koja poslanica pa velja ravno tako tudi za naše razmere. V tej
               poslanici pravi papež med drugim, <hi rend="italic">
                  <q>naj se posvečuje posebna
                     pozornost pridigam. S prižnice se mora čuti samo evangelj, a v nobenem slučaju
                     drugih reči, ki spadajo bolj v časnike in pa v vseučiliščne učilnice, kakor pa
                     na sveto mesto</q>
               </hi>.</p>
            <p xml:id="No.71.PPP.21">Tako je torej papež sam naročil svojini svečenikom, da imajo
               razlagati s prižnic čisti evangelj. Tudi Kristus sam je pognal iz templja Žide, ki so
               se tamkaj bavili s posvetnimi stvarmi in tako <hi rend="italic">oskrunili
                  tempelj</hi>. Spoštujemo verski čut, spoštujemo versko prepričanje vsakogar,
               bodisi katoličan ali katere druge vere. Spoštujemo <hi rend="italic">globoko</hi>
               versko prepričanje, sovražimo pa hinavščino, hinavsko pobožnost, ki se kaže le na
               zunaj, ki zavija oči proti nebu, a z rokami grabi po svetu, in ker spoštujemo pravo
               pobožnost, pravi verski čut, smo proti vsakemu nasilju proti temu. Baš ker spoštujemo
               versko prepričanje poedinca, zahtevamo <hi rend="italic">svobodo prepričanja</hi> za
               vsakogar, bodisi te ali one vere, zahtevamo, da se nikogar zaradi verskega
               prepričanja ne preganja in ne zaničuje ter ne smeši pred drugačemislečimi. <hi rend="italic">Mar so naši prekmurski bratje Slovenci, katerih velik del je še
                  danes kalvinske vere, zato manj vredni nego mi Slovenci katoliške vere? Ne, nikdar
                  ne! Spoštujemo verski čut, spoštujemo versko prepričanje, hočemo svobodo
                  prepričanja, in baš zato smo in bomo odločni protivniki vsakega izrabljanja
                  verskih čutil od katerekoli strani v sebične namene, baš zato smo odločni
                  protivniki tega, da bi se svete reči vlačile v nesvete prostore in
               nasprotno</hi>.</p>
            <milestone xml:id="No.71.PPP.22" unit="section" n="*"/>
            <p xml:id="No.71.PPP.23">Postaviti se hočemo na stališče odločnega, sistematičnega, to
               je doslednega in enotnega <hi rend="italic">narodnogospodarskega dela</hi>. Baš za to
               panogo našega narodnega življenja se je brigala naša dosedanja politika tako malo, da
               je odvrnila od sebe neštete ljudi. Brez vsakega določnega načrta je tavala naprej –
               in edino, kar je storila, je delo na polju posojilništva in nekaj malo zadružništva.
               Priznavamo odkrito, da je tudi to veliko delo, a odkrito izjavljamo obenem, da to še
               ni vse, da <hi rend="italic">to ni niti desetina onega, kar bi se bilo dalo v
                  narodnogospodarskem oziru doslej izvesti</hi>. Baš tukaj jo tudi ena onih točk, ki
               loči naša pota z dosedanjo oficijelno politiko, ki je dosledno omalovaževala veliki
               pomen trgovstva in obrtništva, ki je dosledno zanemarjala delavski stan in ki je tudi
               za kmečki stan storila tako malo, da kmečko ljudstvo izgubiva vedno bolj zaupanje do
               tega vodstva. Javno obtožujemo naše dosedanje vodstvo, da ni imelo smisla za velike
               naloge narodnogospodarske politike.</p>
            <p xml:id="No.71.PPP.24">Nihče ne sme biti tako slep, da bi tajil resnico, da <hi rend="italic">kmečki stan</hi> propada. Krivda je v gospodarski politiki naših
               modrih vlad iz prejšnjih desetletij, ki se za kmeta ni brigala ter ga s proglasitvijo
               vsestranske svobode prepustila njegovi usodi. Ta svoboda – ki je bila laži-svoboda –
               ni prinesla kmečkemu stanu nobenih koristi, nasprotno je učinila, da je začel kmet
               pod težkimi bremeni propadati. Zakonodajstvo, ki je pač skrbelo za one, ki so si
               polnili iz kmečkih, delavskih in obrtniških žuljev svoje žepe, to zakonodajstvo je
               kmečki stan preziralo in ga prepustilo usodi. Država, ki je imela dovolj vzroka, se
               brigati za ta svoj najštevilnejši stan, za ta steber države, ta država je držala
               križem roke in ni ganila niti z mezincem, namesto da bi ga bila podpirala v nesrečah,
               mu dala priliko za strokovno in splošno izobrazbo in mu tako z izomiko dala orožje v
               roke proti nadvladi kapitala. In kakor drugod, tako je trpel kmečki stan tudi na
                  <placeName>slovenskem Štajerskem</placeName>. A trpel je naš slovenski štajerski
               kmet še mnogo bolj zato, ker so se naselili med nami oholi tujci, ki so izsesali
               slovenskega kmeta do kože in ga sedaj neusmiljeno podijo z rodne grude, katero ljubi
               slovenski kmet tako iskreno.</p>
            <p xml:id="No.71.PPP.25">In vendar je še čas, da rešimo stan, ki je steber državi in
               narodu. Še zaupamo v sile našega ljudstva, še zaupamo v duševne zmožnosti našega
               kmetskega stanu, zmožnosti, ki ga bodo, ki ga morajo usposobiti za uspešen boj za
               obstanek.</p>
            <p xml:id="No.71.PPP.26">Naša sveta naloga bo, buditi v prvi vrsti <hi rend="italic">stanovsko samozavest</hi> slovenskega kmečkega ljudstva, dalje pa, pripomoči mu
               do vseh virov strokovne in splošne izobrazbe, izomike, ki ga bo usposobila za
               življenski boj. Stanovska samozavest je eden glavnih pogojev obstoja in napredka
               kmečkega stanu. Slovenski kmet se zavedaj, <hi rend="italic">da je Slovenec</hi>, a
               se zavedaj tudi in bodi ponosen nato, <hi rend="italic">da je kmet</hi>. Slovenski
               kmet se zavedaj, da v napredku, da v samostojnem mišljenju leži velik del odporne
               sile. Neodvisno in samostojno naj misli slovenski kmet o vsaki stvari, neodvisno in
               samostojno naj presoja vse zadeve in razmere, in samostojno in neodvisno po svojem
               prepričanju naj dela! Slovenski <hi rend="italic">kmet stoj na tisti strani, kjer
                  vidi pravo ljubezen in pravo spoštovanje do svojega stanu</hi>, slovenski kmet
               pristopi k tisti stranki, ki hoče z njegovim sodelovanjem pošteno in odkrito delati
               za napredek kmečkega ljudstva. Slovenski kmet se zavedaj, da leži v <hi rend="italic">samopomoči</hi> glavni pogoj rešitve in obrambe. Zato je potrebno, da se združi
               slovensko kmečko ljudstvo na <placeName>Štajerskem</placeName> v čvrsto armado,
               potrebno, da se združujejo kmetje v kmetijskih podružnicah in da spoznajo veliko
               važnost kmetijskih zadrug, osobito zadrug, ki pospešujejo posredovanje prodaje
               kmetijskih pridelkov. Takšne zadruge, če se uvedejo po celem <placeName>slovenskem
                  Štajerskem</placeName>, bi imele neprecenljiv pomen, ker bi v zvezi z enakimi
               zadrugami pri drugih narodih potem one določevale ceno posameznim pridelkom, in ne
               razni židovski špekulantje. Organizirati bi se morale takšne zadruge krajevnim
               razmeram primerno; tako bi trebalo za ljutomerski okoliš vinarske in sadjarske
               zadruge z naznačenim delokrogom, isto za <placeName>Haloze</placeName>,
                  <placeName>Bizeljsko</placeName>, itd. Podrobnejšega načrta v tem oziru v tej
               knjižici ne moramo navajati, ker ima knjižica namen, le v glavnih potezah podati naše
               misli.</p>
            <p xml:id="No.71.PPP.27">Poleg samopomoči je eden glavnih pogojev napredka v kmetijstvu,
               da pomagata kmetu izdatno država in dežela, katerima plačujemo ogromne davke pač za
               to, da se tudi od časa do časa v slučajih nesreč spomnita kmečkega stanu. Konečno
               bomo zahtevali vedno in odločno od onih, ki delajo zakone, da se z vso vnemo
               potegujejo za kmečke koristi. Koliko hvaležnega polja imajo tukaj. Naj se spomnijo
               samo, kako hudo breme je za kmeta triletna vojaška služba; kako težko pogreša
               slovenski kmet skozi tri leta svojega sina. Zahtevamo, da se čimprej ustvari zakon
                  <hi rend="italic">o dveletni vojaški službi</hi>, da se uredi <hi rend="italic">vprašanje vojaških vaj v zmislu kmečkih zahtev</hi>. Zahtevamo nadalje, da se
               čimprej ustvari zakon o <hi rend="italic">stalnih kmečkih domovih</hi>, da se tako
               stori konec še nadaljnjemu usodepolnemu razkosavanju naših kmetij; ti stalni kmečki
               domovi naj bodo <hi rend="italic">nedeljivi in nezadolžljivi</hi> in tudi dedinsko
               pravo za te domove se ima urediti v smislu koristi in potreb kmečkega stanu.
               Zahtevamo nadalje pravično <hi rend="italic">ureditev davkoplačevanja</hi>, naj se
               uvede progresivni davek, to se pravi, če plačam jaz od premoženja 100 K 5 K davka,
               ima plačati oni, ki ima stokrat s oliko, stokrat toliko davka, in ne, kakor je to
               edino v korist bogatašem urejeno sedaj. Pri davkih <hi rend="italic">naj se bolj
                  ozira na dohodke od imetka nego na dohodke od dela</hi>. Zahtevamo ureditev <hi rend="italic">zavarovanja</hi> kmečkega stanu proti nesrečam od strani države, ter
               tudi ureditev zavarovanja za slučaj smrti v korist vdovam in sirotam. Zahtevamo
               osamosvojo kmečkega stanu od denarnega izsesavanja, ureditev osebnega in hipotečnega
               kredita pri vseh naših denarnih zavodih tako, da ima kmet, ki je primoran vzeti
               posojilo, upanje, da z odplačevanjem obresti obenem odplačuje tudi kapital, ker to
               dviga njegovo voljo in njegov ponos.</p>
            <p xml:id="No.71.PPP.28">V svrho gospodarskega napredka kmečkega stanu je potrebna <hi rend="italic">strokovna poleg splošne izobrazbe</hi>. Le z izobrazbo je mogoč
               uspešen boj ter tekmovanje z drugimi narodi. V svrho strokovne izobrazbe <hi rend="italic">zahtevamo takojšnjo ustanovitev že obljubljene slovenske kmetijske
                  šole za <placeName>slovensko Štajersko</placeName>
               </hi>, na kateri se bodo naši
               kmečki sinovi pod ugodnimi pogoji priučili praktičnemu gospodarstvu. Zahtevamo, da
               vlada uredi na <placeName>Spodnjem Štajerskem</placeName> krajevnim razmeram primerno
                  <hi rend="italic">vzorne kmetije</hi>, katere si bodo naši kmetje lahko večkrat
               ogledali in se na njih marsikaj praktičnega naučili.</p>
            <p xml:id="No.71.PPP.29">Zahtevamo nadalje, da se razbremeni gospodarstvo naših občin s
               tem, da se potom zakonodaje <hi rend="italic">uredi vprašanje občinskih ubožcev</hi>,
               katero vprašanje dandanes tako hudo zadeva naše občine. Zahtevamo tudi, da se
               revidira in uredi <hi rend="italic">vprašanje domovinske pravice</hi>, ki našim
               občinam v gospodarskem oziru toliko škoduje.</p>
            <p xml:id="No.71.PPP.30">
               <hi rend="italic">Slovensko delavstvo</hi> je važen činitelj v
               našem narodnem življenju. Obsojamo našo dosedanjo politiko, ki je – skoraj bi rekli –
               odvračala ta stan od sebe. Kakor za kmečki stan, hočemo tudi delavskemu povzdigo <hi rend="italic">stanovske samozavesti</hi>. Želimo in hočemo delati na to, da se
               slovensko delavstvo iz <placeName>Štajerske</placeName> organizira (združi) strokovno
               v <hi rend="italic">splošno slovensko delavsko društvo za
                     <placeName>Štajersko</placeName>
               </hi>. Želimo tudi politične organizacije
               delavstva <hi rend="italic">na narodnostni podlagi</hi>, ker želimo, da se vsak naš
               delavec zaveda tega in je ponosen na to, da je <hi rend="italic">slovenski
                  delavec</hi>. Zahtevamo zakonsko obrambo delavstva proti izrabljanju, proti
               gospodarski premoči kapitala, četudi vidimo v organizaciji delavstva kot samopomoči
               en del te obrambe. Osobito zahtevamo to obrambo za žene in otroke. Zahtevamo, da se
                  <hi rend="italic">delavski čas</hi> v posameznih strokah dela skrajša po zahtevah
               delavstva, da se povsod urede <hi rend="italic">dostojne plače</hi>, ter da se v vseh
               strokah uvedejo zakonita razsodišča v slučajih prepirov med delavci in delodajalci.
               Občine, sploh samoupravna (avtonomna) zastopstva naj po močeh skrbe za dobre odnošaje
               delavstva v gospodarskem, socijalnem, prosvetnem in posebej v zdravstvenem oziru.
               Zahtevamo konečno, da se uredi zakonskim potom <hi rend="italic">zavarovanje
                  delavstva</hi> za slučaj bolezni in smrti in da se ustvari v ministerstvu poseben
               oddelek za delavske zadeve.</p>
            <p xml:id="No.71.PPP.31">
               <hi rend="italic">Trgovski in obrtni</hi> – kot srednji stan –
               je poklican v prvi vrsti, izpodriniti tuji kapital z naših tal, je poklican,
               priboriti slovenskemu narodu mesta in trge po <placeName>Spodnjem
                  Štajerskem</placeName>. Zopet obtožujemo naše dosedanje narodno vodstvo, da je
               tekom desetletij dosti premalo storilo za razvoj in napredek slovenskega trgovstva in
               obrtništva na <placeName>Štajerskem</placeName>. Ne zadostuje, če se pokliče v kak
               trg ali mesto slovenskega obrtnika in se ga potem – prepusti njegovi usodi. Vse
               zastonj je klicati slovensko ljudstvo na dosledno izpolnjevanje gesla <q>Svoji k
                  svojim!</q>, <hi rend="italic">dokler voditelji sami uprav vnebovpijoče greše nad
                  tem geslom</hi>. Vse zastonj je klicati k izvajanju tega gesla, če se ne da
               slovenskemu trgovcu in obrtniku možnosti, da postaneta krepka tekmovalca nasprotnemu
               obrtniku in trgovcu, dokler slovenski obrtnik in trgovec ne stojita na stališču
               poštene solidnosti in odkritosrčne konkurence. Želimo krepek razvoj našega trgovstva,
               in baš v to je v prvi vrsti potrebna stanovska samozavest. Z veseljem pozdravljamo s
               tega stališča <hi rend="italic">
                  <q>Slovensko trgovsko društvo v
                        <placeName>Celju</placeName>
                  </q>
               </hi> ter se sigurno nadjamo, da bo tekom
               časa vzgojilo na <placeName>slovenskem Štajerskem</placeName> trgovski zarod, ki bo
               uspešno tekmoval z nasprotniki ter tuje pijavke izrinil za vselej iz slovenskih
               krajev. V organizaciji, kakor je ta zasnovana in ki se mora razširiti na široko polje
               gospodarskega dela, v prvi vrsti na ureditev <hi rend="italic">trgovskega
                  kredita</hi>, leži <hi rend="italic">samopomoč</hi> slovenskega trgovstva. Želimo
               tudi, da napreduje slovenska obrt. V to svrho je baš kot pri trgovcih v prvi vrsti
               potrebna stanovska samozavest. Naš trgovec in naš obrtnik se naj zavedata, da sta:
                  <hi rend="italic">slovenski trgovec</hi> in <hi rend="italic">slovenski
                  obrtnik</hi>. V obrambo male obrti zahtevamo od zakonodaje, da ji osigura obstanek
               poleg velike obrti, industrije. Strokovna obrtna organizacija, kakor je
                  <q>
                  <orgName>Občeslovensko obrtno društvo v <placeName>Celju</placeName>
                  </orgName>
               </q>, o katerem
               želimo, da začne s pozitivnim uspešnim delom, bo zdatno zvišala odporno silo
               slovenskega obrtništva. V tem oziru z veseljem pozdravljamo odločni napredek
               slovenskega obrtništva v <placeName>Šoštanju</placeName>, ki si je samostojno uredilo
               vprašanje <hi rend="italic">obrtnega kredita</hi>. Naša skrb bo, da se razširi ta
               zdrava in rešilna ter napredek pospešujoča misel na celo <placeName>Spodnje
                  Štajersko</placeName>. Baš ureditev tega vprašanja ter krepka organizacija našega
               trgovstva in obrtništva bo izdatno pospeševala oni naravni razvoj, ki pelje do
               popolne osamosvoje našega srednjega stanu od tujega kapitala, od tujih tvrdk – ter
               tem potom do popolne osamosvoje naših mest in trgov na <placeName>slovenskem
                  Štajerskem</placeName>. Razvoju trgovine in obrti je nujno potrebna ureditev
               prometnih sredstev, v prvi vrsti železnic. Zahtevamo, naj se pri gradnji železnic ne
               daje prednost nemškim pred našimi kraji, zahtevamo v interesu našega kmetijstva,
               trgovstva in obrtništva čim najhitrejšo izgradnjo železniških zvez
                  <placeName>Ljutomer</placeName> – <placeName>Ormož</placeName>,
                  <placeName>Rogatec</placeName> – <placeName>Brežice</placeName> ali
                  <placeName>Mestinje</placeName> – <placeName>Brežice</placeName> in
                  <placeName>Konjice</placeName> – <placeName>Velenje</placeName> ter zvezo
               <geogName>Savinjske doline</geogName> s <placeName>Kranjsko</placeName>. Zahtevamo podržavljenje vseh
               železnic, posebej južne železnice, ki vozi skozi naše kraje. V korist kmetijskega
               proizvajanja, v korist trgovstvu in obrti pa zahtevamo obenem izjednačenje tarifov
               (cen) na železnicah za prevažanje blaga.</p>
            <p xml:id="No.71.PPP.32">V krepkem, enotnem zastopstvu trgovstva in obrtništva vidimo
               obenem velik del <hi rend="italic">narodnostne obrambe</hi> našega srednjega stanu.
               Ker pa stoji graška trgovska in obrtna zbornica na izključno nemško-narodnem stališču
               in se pri napetih razmerah to ne more spremeniti, zahtevamo v obrambo stanovskih in
               narodnostnih koristi našega spodnještajerskega trgovstva in obrtništva <hi rend="italic">samostojno trgovsko-obrtno zbornico za <placeName>slovensko
                     Štajersko</placeName>
               </hi>.</p>
            <p xml:id="No.71.PPP.33">Izjavljamo, da bomo obračali posebno pozornost in posebno skrb
               na razvoj naše domače industrije ali velike obrti, ki je danes pri nas še v povojih.
               Delali bomo z vsemi močmi nato, da čimnajveč onemogočimo še nadaljnje vsesavanje
               tujega kapitala v našo zemljo in da čimnajbolj omogočimo razvoj slovenskega kapitala
               v naši deželi. Naš cilj je, da zabranimo in da zmanjšamo upliv tujega, nam sovražnega
               kapitala na naše gospodarske razmere.</p>
            <p xml:id="No.71.PPP.34">Da pa se dvigne naša trgovina in naša obrt, je zopet ena
               glavnih potreb poleg stanovske zavesti in samopomoči <hi rend="italic">strokovna
                  izobrazba</hi>. Brez nje ni mogoč napredek trgovine in nje tekmovanje s trgovino
               naših nasprotnikov, in istotako ne obrti. Zato zahtevamo <hi rend="italic">strokovnih
                  slovenskih trgovskih in obrtnih šol</hi>, v katerih si bodo naši mladeniči, ki
               imajo veselje do teh strok, pridobili <hi rend="italic">na podlagi materinskega
                  jezika</hi> vse praktične in tudi teoretične znanosti. Zahtevamo začasno <hi rend="italic">slovensko trgovsko šolo v <placeName>Celju</placeName> ter slovensko
                  obrtno šolo v <placeName>Šoštanju</placeName>
               </hi>.</p>
            <p xml:id="No.71.PPP.35">Delati hočemo na to, da se do časa ustanovitve teh šol upeljejo
               s pomočjo države <hi rend="italic">slovenski trgovski in obrtni tečaji</hi>.</p>
            <p xml:id="No.71.PPP.36">
               <hi rend="italic">Slovensko uradništvo</hi> je poleg trgovstva
               in obrtništva oni stan, s pomočjo katerega si moramo konečno osvojiti mesta in trge
               spodnještajerske. Zato zahtevamo za naše uradništvo, kakor je to pri nemškem, popolno
               svobodo političnega prepričanja in svobodo v posluževanju se državljanskih pravic.
               Zahtevamo, da ostanejo slovenski uradniki na slovenskih tleh, da se jih ne pošilja
               brez potrebe v popolnoma nemške kraje, in se pri nas zato nastavlja zagrizene
               nasprotnike vsega, kar je slovensko.</p>
            <p xml:id="No.71.PPP.37">
               <hi rend="italic">Slovensko učiteljstvo</hi> je oni sloj našega
               naroda, ki mu daje notranje moči. Našemu učiteljstvu je izročena v mladih letih naša
               mladina in učiteljstvo ima težko in odgovornosti polno nalogo, da nam vzgoji našo
               deco v duhu nravnem, narodnem in družabnem. Težka je naloga, in slovensko učiteljstvo
               jo vrši z vnemo in pogumom. Baš zato pa zahteva tudi učiteljstvo, da se ga za trud
               primerno poplača, zahteva nadalje, da se mu podele vse državljanske svoboščine. Te
               zahteve podpiramo odločno, ker vemo in čutimo, kako velikansko dobro tiči v
               izobrazbi, podani naši mladini v ljudski šoli, za blagor celega naroda. Odločno se
               izjavljamo proti preganjanju učiteljstva, če deluje v narodnem oziru in želimo, da v
               tem oziru slovensko učiteljstvo baš s svojo strokovno organizacijo nastopi odločno in
               neupogljivo.</p>
            <p xml:id="No.71.PPP.38">Za <hi rend="italic">svečeniški stan</hi> zahtevamo, naj se
               urede plače zanj od strani države, posebej za nižje svečeništvo, naj se odpravi bera,
               ker se nam zdi nevredna izomikanega človeka sploh in posebej svečenika, in naj se
               urede pristojbine za cerkvena opravila. Naš pristojbinski zakon je zastarel, je
               nepoznan ljudstvu in zato se dogajajo dostikrat razburljive nerednosti. Tudi
               svečeniškega stanu zahteve, v kolikor bodo upravičene, bomo vedno podpirali.</p>
            <p xml:id="No.71.PPP.39">Želimo konečno, da se organizirajo vsi stanovi po svojih
               poklicih, želimo pa tudi, <hi rend="italic">da vsi napredni poedinci posameznih
                  stanov kot politične osebe pristopijo k stranki, ki hoče biti in bo vsenarodna,
                  ker bo z enako ljubeznijo oklepala v sebi vse stanove naroda ter bo odločno
                  podpirala in se bojevala za pravice in zahteve posameznih stanov, v prvi vrsti
                  kmečkega stanu</hi>.</p>
            <p xml:id="No.71.PPP.40">Od naših zastopnikov v državnem in deželnem zboru pa zahtevamo,
               da zastopajo splošno-slovenske koristi <hi rend="italic">z vso brezobzirnostjo in
                  nepopustljivostjo</hi>, zahtevamo od njih, da opuste oportunistično politiko, češ,
               vladi se ne smemo zameriti, zahtevamo od njih, da tudi oni od vlade <hi rend="italic">zahtevajo</hi>, a ne prosijo, zahtevamo, naj ne plazijo na kolenih pred mogotci
               krog vlade, ampak pokažejo naj kot naši zastopniki, da je tudi v našem narodu ponosa
               in volje dovolj, da se otrese krivic, s katerimi ga vlada tlači, in da si pribori
               pravice, ki mu gredo. Posebej zahtevamo od naših poslancev, da z vso odločnostjo
               zastopajo naše <hi rend="italic">gospodarske koristi</hi>, v prvi vrsti gospodarske
               koristi našega kmečkega stanu. Tukaj ne zadostujejo drobtinice z vladne mize v obliki
               tu in tam kakšnih podpor, tu je treba <hi rend="italic">novih zakonov</hi>, ki
               korenito spremene dosedanje razmere.</p>
            <p xml:id="No.71.PPP.41">Zahtevamo, da zastopajo pred vlado brezobzirno koristi vseh
               naših stanov <hi rend="italic">in da ne prodajajo kompromisom na ljubo slovenske
                  zemlje vladi na milost in nemilost v ponemčevanje</hi>. Klicali bomo poslance vsak
               čas na strog odgovor, ker so voljeni od nas; in če so prevzeli breme, če so prevzeli
               odgovornost, naj ne smatrajo tega za puhlo čast, ampak <hi rend="italic">za sveto
                  dolžnost</hi> napram narodu, <hi rend="italic">za življensko delo</hi>, od
               katerega nam imajo polagati račun.</p>
            <milestone xml:id="No.71.PPP.42" unit="section" n="*"/>
            <p xml:id="No.71.PPP.43">Hočemo vsestransko izobrazbo vsakega poedinca iz našega naroda.
               Izobrazba, sloneča na neovržnih resnicah novodobne vede, sloneča <hi rend="italic">na
                  trdih temeljih napredka in svobode prepričanja</hi>, izobrazba <hi rend="italic">vsestranska</hi>, – to je naša zahteva, to je naš cilj. Pospeševati hočemo z
               neumornim delom, s prirejanjem javnih shodov, predavanj, z razširjanjem poljudnih
               knjižic in naprednih časopisov, pospeševati hočemo z neprestanim poukom ljudstva na
               vseh poljih modernih znanosti to vsestransko izobrazbo naroda, ki je prvi pogoj, da
               se vzdržimo, da se ohranimo in da napredujemo kot narod na vseh poljih javnega
               življenja. Sovražimo in zametavamo <hi rend="italic">enostransko vcepljanje raznih
                  naukov v srca našega naroda</hi>, zametavamo načelo, da ljudstvo mora verjeti kak
               nauk že edino za to, ker se mu pove od le ali one strani. Vsak poedinec našega naroda
               si vdobivaj časoma vpogled v <hi rend="italic">svetovno vrvenje</hi>, vsak se
               izobrazuj <hi rend="italic">svobodno po svojem prepričanju</hi>, vsakdo čitaj to, kar
               on sam želi citati, a čitaj vselej <hi rend="italic">s pravim in treznim
                  premislekom</hi>, ter presodi vedno resno in razumno, kaj je prav in kaj ni prav.
               Kadar bo vsak poedinec našega naroda prišel do tega, da bo o vsaki stvari začel <hi rend="italic">sam razmišljati, sam presojati</hi>, takrat bomo stali na stališču,
               da si ljudstvo ne bo dalo zapovedovati ali se priganjati niti od te niti od one
               strani, ampak bo samostojno in neodvisno ter razumno vse presodilo in po tem svojem
               razsodku tudi delalo. Na to stališče spraviti naše ljudstvo potom <hi rend="italic">vsestranske, svetovne izobrazbe</hi> vsakega poedinca, to je naš cilj, naša
               naloga.</p>
            <p xml:id="No.71.PPP.44">Prva izobrazba se da vsakemu človeku v ljudski šoli. Zato
               polagamo baš na ljudsko šolo tako veliko važnost in hočemo v ljudstvu vzgojiti
               spoštovanje do nje. Svet je prostor, kjer se vlivajo nežni mladini v mlada srca
               najprvotnejši in obenem najvzvišenejši nauki za življenje, svet je prostor, kjer se
               otroškemu razumu dajejo prvi pogoji samostojnega mišljenja in delovanja.</p>
            <p xml:id="No.71.PPP.45">Dvojno vzgojo razlikujemo: <hi rend="italic">telesno in
                  duševno</hi>. Zdravo telo hrani v sebi tudi zdravega duha. Zato smo odločni
               prijatelji <hi rend="italic">telovadbe</hi> v šolah, odločni zagovorniki čim
               največjega gibanja mladine v naravi. Telovadba se mora gojiti po naših šolah, ne samo
               ljudskih, ampak vseh, ker je baš telovadba, <hi rend="italic">razumna</hi> telovadba
               pogoj telesne čilosti in svežosti. Tudi ko mladenič in deklica izstopita iz šole, se
               ne sme pustiti telovadba na stran. V tem oziru smo odkriti in odločni prijatelji in
               zagovorniki <hi rend="italic">
                  <orgName>slovenskega Sokolstva</orgName>
               </hi>, ki ima kot glavno načelo
                  <hi rend="italic">jačenje telesa</hi>, gibčnost telesa, <hi rend="italic">ker to
                  je pogoj zdravega duševnega razvoja</hi>. Z veseljem bomo zasledovali in podpirali
               v term zmislu delovanje <orgName>slovenskega Sokolstva</orgName>, ker nam je baš ono jamstvo, da si
               izgojimo krepek zarod, sposoben za čim višjo vsestransko izobrazbo.</p>
            <p xml:id="No.71.PPP.46">Duševno vzgojo pa ima človeku dati rodbina, šola, javnost,
               umetnost in književnost, gospodarski, politični in socijalni odnošaji. Šolska vzgoja
               je prvi pogoj splošne izobrazbe. Zato polagamo, kakor že povdarjano, baš na ljudsko
               šolo tako veliko važnost, zato želimo, da naše ljudstvo goji globoko spoštovanje do
               ljudske šole in do učiteljskega stanu. Šola ima vzgajati v prvi vrsti otroško <hi rend="italic">nrav</hi>, vzgajati ima mladino k človekoljubju. V drugi vrsti ima
               odgajati otroški <hi rend="italic">razum</hi>. Želimo, da se v šoli ne napolnjuje
               samo otroška pamet z dostikrat nepotrebnimi vednostmi, ampak <hi rend="italic">naj se
                  vzgaja razum, naj se razbistri razsodnost</hi>. Ne, da si otrok vtepe v pamet čim
               največ mogoče znanosti, to ni še prava izobrazba, ampak ona je še le takrat prava, če
               sta v otroku vzgojena <hi rend="italic">razum</hi> in <hi rend="italic">razsodnost</hi>, da že kot otrok in tudi v poznejšem življenju o vsaki stvari
               pravilno razsodi in po tem razsodku tudi <hi rend="italic">dela</hi>. K delu v
               najširšem pomenu besede, <hi rend="italic">k delu duha in telesa</hi> se ima vzgajati
               mladina. Vsporedno z nravjo in razumom se pa ima vzgajati že v mladih letih tudi
               trdna, neomahljiva <hi rend="italic">volja</hi> ter se ima <hi rend="italic">žlahtniti srce</hi>. Šola ima vzgojiti vsakega poedinca, da bo vedel, da ni rojen
               samo za sebe, ampak Bogu in bližnjemu, to je za <hi rend="italic">pošteno, nravno
                  življenje</hi>. Osobito verski pouk naj navaja otroka v <hi rend="italic">prvi
                  vrsti k nravnemu življenju</hi> in naj opusti vtepanje otroku dostikrat<hi rend="italic"> popolnoma nerazumljivih naukov</hi> v glavo.</p>
            <p xml:id="No.71.PPP.47">Šola odgovarjaj tudi praktičnim potrebam naroda. <hi rend="italic">Most med šolo in življenjem se mora premostiti</hi>, šolski predmeti
               naj se čimnajveč prilagodijo življenju, ki obdaja dete. Ljudska šola ne sme biti samo
               priprava za nadaljnji študij, ampak bodi tudi nekak uvod v nadaljnje praktično delo
               vsakega poedinca, kmeta, obrtnika, trgovca itd., – seveda le tako daleč, v kolikor se
               to pri različnosti poklicov, katere si izbero posamezni otroci, more izvesti. Želimo
               tudi, naj se že otrokom v šoli podajajo glavni nauki o pravicah in dolžnostih
               državljana ter o prvotnih načelih razumnega gospodarstva.</p>
            <p xml:id="No.71.PPP.48">Zahtevamo pa odločno v naših šolah <hi rend="italic">narodno
                  vzgojo</hi>. Ta pa ne tiči v tem, da bi se otrokom govorili politični govori o
               narodnih nasprotnikih itd. Narodna vzgoja navajaj otroka v prvi vrsti s poukom v <hi rend="italic">narodni zgodovini</hi>, kateri pouk se mora vršiti s posebno
               ljubeznijo, k spoštovanju narodne preteklosti, narodovih svetinj, k spoštovanju in k
                  <hi rend="italic">ljubezni</hi> do narodovih šeg in običajev, k ljubezni do rodne
               zemlje, do naroda. Vse to se lahko doseže mirnim, ljubeznivim in v resnici očetovskim
               potom, in slovenski učitelj baš tem potom vsakega poedinca lahko vzgoji v vnetega,
               izobraženega in ravno po tem neomahljivega Slovenca.</p>
            <p xml:id="No.71.PPP.49">Posnemati bi morali v tem oziru druge narode, ki svojo deco že
               v ljudski šoli vzgajajo v naravnost strastne sovražnike narodnih nasprotnikov.
               Italijanskim učiteljem n. pr. morajo otroci, ko izstopijo iz šole, slovesno priseči,
               da ostanejo zvesti sinovi italijanskega naroda in besni sovražniki vsega, kar je
               slovensko.</p>
            <p xml:id="No.71.PPP.50">Stariši imajo podpirati vedno in povsod šolsko vzgojo s tem, da
               ne jemljejo otroku spoštovanja in ljubezni do šole in učiteljstva, nasprotno mu to
               spoštovanje in ljubezen še le krepijo in jačijo. Učitelj mora biti otroku ne strah,
               pred katerim trepeče, ampak prijatelj in dobrotnik.</p>
            <p xml:id="No.71.PPP.51">Zahtevamo, da se siromašnim otrokom dado šolska sredstva
               (knjige itd.) brezplačno od države, zahtevamo pa obenem, da bodi šolski pouk na vseh
               šolah, tudi na srednjih in visokih, brezplačen, da se odpravijo razne šolnine in
               druga nepotrebna plačila. <hi rend="italic">Dovolj davka plačujemo državi in zato
                  hočemo, da daje država desetkrat več za šole in sploh za izobrazbo ljudstva, nego
                  pa za vojaške uniforme in za kanone</hi>.</p>
            <p xml:id="No.71.PPP.52">Posebno pa se naj pazi v naših šolah tudi na zdravstvene
               razmere; za vse šole, tudi za ljudske, naj so nastavljeni zdravniki, ki pregledajo
               šole vsaj vsak mesec enkrat, ljudske šole vsaj vsakega četrt leta enkrat.</p>
            <p xml:id="No.71.PPP.53">Zahtevamo svobodo šolstva z ozirom na vzgojo in pouk. Šolstvo
               ne sme imeti nikakega jerobstva v tem oziru, nanj ne smejo učinkovati nikakšni
               zunanji uplivi. Glede uprave (administracije) šolstva zahtevamo, naj se izroči <hi rend="italic">šolnikom</hi>, ki poznajo in razumejo naše posebne narodne potrebe
               in poznajo ter razumejo vzgojeslovno stališče. Dokler ima upravo v rokah država, naj
               tudi ona prevzame vsa denarna bremena, vsa plačila za šolstvo. Zahtevamo odločno, da
               se glede plačila za šole <hi rend="italic">razbremene</hi> naše občine, da vsa
               plačila prevzame država, odnosno tudi dežela. Ponavljamo: manj za uniforme in kanone,
               desetkrat več za naše šole!</p>
            <p xml:id="No.71.PPP.54">Slovensko šolstvo na <placeName>Štajerskem</placeName> se ima
               urediti v zmislu popolne in pravične narodne enakopravnosti. Zahtevamo ljudskih šol
               povsod, kjer je zadostno število slovenskih otrok, tako posebno v
                  <placeName>Mariboru</placeName> in v <placeName>Celju</placeName>, zahtevamo
               slovenske meščanske šole, slovenske srednje šole. Zahtevamo vse vrste strokovnih šol,
               kar smo že na svojem mestu povdarjali. Zahtevamo pa tudi narodnostno osamosvojenje
               teh šol, to se pravi, da si bomo svoje šolstvo sami upravljali, in v to svrho
               zahtevamo lastni <hi rend="italic">šolski svet za <placeName>Spodnje
                     Štajersko</placeName>
               </hi>.</p>
            <p xml:id="No.71.PPP.55">Ta šolski svet ima biti prosvetno središče našega narodnega
               življenja, ima biti budni stražnik, da bi naše šolstvo korakalo vedno na poti
               napredka.</p>
            <p xml:id="No.71.PPP.56">Izobrazba, podana v ljudski šoli, mora dati vsakemu poedincu
               pogoje za poznejše življenje, mora biti zato vsestranska. Vsak poedinec pride v
               položaj življenja, da potrebuje ta ali oni nauk, ki ga je pridobil v ljudski
               šoli.</p>
            <p xml:id="No.71.PPP.57">Toda vsa izobrazba, ki jo podaja ljudska šola, izobrazba, ki je
               pogoj pravemu in razumnemu življenju, pogoj napredka v gospodarstvu in s tem pogoj
               napredka v političnem življenju naroda, vsa ta izobrazba mora biti podana človeku
               tako, da se vzgoji sporedno srce in razum, in to je mogoče edino na podlagi <hi rend="italic">materinskega jezika</hi>. Nismo nasprotniki nemščine, nasprotno,
               veseli nas, če naši ljudje znajo čimnajveč jezikov, toda odločni nasprotniki tega
               smo, da bi se mlade duše naših otrok ubijale že prva leta ljudske šole z nemščino, da
               bi se jim podajali že v ljudski šoli razni predmeti v nemškem jeziku. Vsak poedinec
               našega naroda se mora vzgojiti tako, da se zna v vsakem položaju življenja o vsaki
               stvari izraziti v svojem materinem jeziku. Nemščina se naj, kjer za to morebiti
               govori potreba, v zadnjih letih ljudske šole uči kot postranski predmet, toda drugih
               predmetov se naj ne poučuje – vsaj nikdar izključno – v nemščini. Naše prepričanje
               je, da nemščina sama ne bo rešila našega gospodarstva, naše prepričanje je, <hi rend="italic">da slovenskega kmeta ne bo rešilo to, če se zna s kakim mešetarjem
                  nemški razgovoriti, ampak naše gospodarstvo, naše kmetije, naše obrtništvo in naše
                  trgovstvo bo rešila čim največja splošna izobrazba v gospodarstvu</hi>. Zato
               polagamo posebno važnost na to in še enkrat povdarjamo, naj se v ljudskih šolah,
               posebej na deželi, ozira <hi rend="italic">na praktične potrebe ljudstva</hi> in naj
               se oni čas, ki bi se ga zabilo po nepotrebnem s preveč učenjem nemščine, <hi rend="italic">porabi v pouk v kmetijstvu in gospodarstvu sploh</hi>. Povdarjamo
               pa, da <hi rend="italic">je prosti lump vsak napreden Slovenec, ki je tako zakrknjen,
                  da pusti svojo deco mučiti že od prvega razreda naprej v nemški šoli, ter tako
                  ubija dušo svojega otroka</hi>. Sam cesar je rekel pred par mesci: nemški otrok
               spada v nemško šolo, češki pa v češko! In z ozirom na to je že moravski deželni zbor
               sklenil, da se imajo sprejemati v češke šole le otroci s češkim maternim jezikom, v
               nemške šole pa samo otroci z nemškim maternim jezikom. Zahtevamo in bomo z vsemi
               silami kot napredni Slovenci, ki vidimo pogoj pravega napredka v vsestranski
               izobrazbi na podlagi materinskega jezika, delali na to, <hi rend="italic">da se tudi
                  pri nas iz ozirov na razumno vzgojo zakonitim potom zabrani pošiljanje slovenske
                  dece v nemške šole</hi>.</p>
            <p xml:id="No.71.PPP.58">Zahtevamo konečno pravičnost napram učiteljstvu od strani
               vlade, zahtevamo večjo pozornost v vladnih krogih za naše slovenske šolske in sploh
               prosvetne potrebe in zadeve, zahtevamo baš za te v naučnem ministrstvu poseben
               oddelek. Z ozirom na to, da Slovenci smo prosvitljen narod in da hočemo kot tak biti
               ravnopravni z vsemi drugimi narodi, z ozirom dalje na to, da hočemo naše sinove kot
               uradnike, profesorje itd. imeti vzgojene v slovenskem duhu, zahtevamo odločno <hi rend="italic">slovensko vseučilišče v <placeName>Ljubljani</placeName>
               </hi>.</p>
            <p xml:id="No.71.PPP.59">Želimo tudi, da se naše ženstvo vzgaja v dobre, nravne žene, v
               razumne gospodinje; zahtevamo zato <hi rend="italic">slovenske gospodinjske šole</hi>
               ter za prvo vsaj gospodinjske tečaje, v katerih se bo naša ženska mladina privadila
                  <hi rend="italic">razumnemu domačemu gospodarstvu</hi>, privadila obenem <hi rend="italic">razumni vzgoji otrok</hi> ter vsaj nekoliko pridobila tudi <hi rend="italic">zdravstvenega znanja</hi> za najnujnejše potrebe v življenju.
               Smatramo zdrav in čil ženski rod za prvi pogoj zdravega in čilega zaroda in s tem
               naroda, in smo zato odločni <hi rend="italic">zagovorniki ženske telovadbe</hi>, ki
               se – seveda z oziri na nravnost – naj goji že v ljudski šoli.</p>
            <p xml:id="No.71.PPP.60">Samoobsebi umevno ne smatramo izobrazbe, ki si jo pridobi
               poedinec v ljudski šoli, za dovoljno za življenje, ampak jo smatramo za podlago
               nadaljni izobrazbi. Zato smo odkriti prijatelji in bomo tudi z vsemi našimi močmi
               podpirali ustanavljanje javnih ljudskih knjižnic in čitalnic ali bralnih društev, <hi rend="italic">zahtevamo pa, da se ista ne postavljajo na enostransko stališče
                  cerkvenih knjig in naukov</hi>, ampak da se v teh društvih poda poedincu priliko
               si pridobiti <hi rend="italic">potom</hi>
               <hi rend="bold">razumnega</hi>
               <hi rend="italic">čitanja vseh</hi> mogočih dobrih knjig in časnikov v resnici
               vsestransko in popolno izobrazbo. Izjavljamo, da bomo podpirali z vsemi močmi
               delovanje po naših načelih urejenih knjižnic in bralnih društev, zahtevali bomo pa
               tudi od države in dežele, da to naše delovanje za vsestransko izomiko podpira z vsemi
               sredstvi. Želimo, da se poda ljudstvu splošna, posebej pa gospodarska ter politična
               izobrazba. Baš ta poslednja se nam zdi velike važnosti in zato jo bomo razširjali
               potom shodov, zborovanj, predavanj, knjižic, časopisov, knjižnic itd. Vsak poedinec
               našega ljudstva mora biti poučen o svojih državljanskih pravicah in dolžnostih, o
               svojih pravicah in dolžnostih kot Slovenec, kot Slovan in človek, mora biti poučen o
               ustavnem življenju, o upravi naše države, o naših narodnih zahtevah itd.</p>
            <p xml:id="No.71.PPP.61">
               <hi rend="italic">Izobrazba, vsestranska in splošna, je pogoj
                  obstanka in napredka naroda, izobraženi in napredni narodi so pogoj obstanka in
                  napredka države</hi>.</p>
            <milestone xml:id="No.71.PPP.62" unit="section" n="*"/>
            <p xml:id="No.71.PPP.63">Spoznavamo, da smo štajerski Slovenci sami preslabi, da bi do
               konca in do popolne zmage izvedli silni boj za vse naše pravice. Zato smo odločni
               protivniki sedanjega vladnega sistema, odločni protivniki razkosanja Slovencev na
               posamezne kronovine (<placeName>Štajersko</placeName>,
                  <placeName>Kranjsko</placeName>, <placeName>Koroško</placeName> in
                  <placeName>Primorsko</placeName> ter celo <placeName>Ogrsko</placeName>) in <hi rend="italic">zahtevamo združenje vseh Slovencev, tudi naših prekmurskih
                  bratov</hi>, v eno narodno celoto, v eno skupino, ki si v okviru avstrijske države
               sama upravlja vse zadeve, ki se tičejo Slovencev. Zahtevamo torej <hi rend="italic">narodno samoupravo ali avtonomijo</hi>, z drugimi besedami, zahtevamo</p>
            <quote xml:id="No.71.PPP.64">
               <hi rend="italic">zedinjeno Slovenijo,</hi>
            </quote>
            <p xml:id="No.71.PPP.65">zahteva, ki so jo naši očetje mogočno dvignili v navdušenih
               časih slovenskih taborov v letih sedemdesetih.</p>
            <p xml:id="No.71.PPP.66">Vsi zedinjeni Slovenci s svojo narodno samoupravo bi odločevali
               o vseh svojih gospodarskih, prosvetnih in političnih potrebah samostojno s svojim <hi rend="italic">narodnim, ljudskim zborom ali parlamentom v <placeName>Ljubljani</placeName>
               </hi>.
               Zahtevamo, da se na enaki način zrušijo vse dosedanje kronovine ali dežele in da se
               vsi narodi združijo v narodnostne skupine ali celote ter vsaka taka narodna skupina
               za sebe odločuje o svojih narodnih zadevah. Le o vprašanjih, ki zadevajo celo državo,
               o državni politiki nasproti drugim državam in o splošnem državnem gospodarstvu bi
               odločevali odposlanci vseh narodov v skupnem državnem zboru ali parlamentu. Le na tak
               način smo prepričani, da se zmanjšajo sedanji narodni boji, da se neha gospodstvo
               enega naroda nad drugim in da postanejo v resnici vsi narodi samoupravni in
               svobodni.</p>
            <p xml:id="No.71.PPP.67">Odločno in z vsemi svojimi močmi bomo delali potom izomikanja
               ljudstva na to, <hi rend="italic">da se ukorenini v njem misel zedinjene Slovenije in
                  da postane ta zahteva zahteva vsakega poedinca našega naroda</hi>.</p>
            <p xml:id="No.71.PPP.68">Vsakemu izobraženemu Slovencu mora biti tudi znano, da Slovenci
               v svetovnem gibanju nismo osamljeni, ampak da smo le ena veja velikanskega drevesa
               slovanskega roda. Imamo brate v Hrvatih, Srbih in Bolgarih na jugu
                  <placeName>Evrope</placeName>, v našem bližjem sosedstvu, imamo brate v Čehih,
               Slovakih, Poljakih, Malorusih in Velikorusih na severu <placeName>Evrope</placeName>.
               Vsi ti so naše krvi, našega plemena in govore, kakor mi slovenski jezik kot narečje
               slovansko, tako oni svoje jezike kot narečja slovanska. Vsi ti jeziki pa so si več
               ali manj med seboj podobni in zato lahko rečemo, da smo si bratje po krvi in jeziku.
               Vsi ti bratski narodi imajo ravno tako težke boje za svoje pravice in za svojo
               narodno svobodo kakor mi.</p>
            <p xml:id="No.71.PPP.69">Nočemo učiti nauka, da se imamo vsi Slovani združiti v eno
               cesarstvo pod enim vladarjem. Tak nauk bi bil blazen in neizpeljiv. Toda to hočemo,
               da se spoštujemo drug drugega, da ljubimo mi Slovenci in spoštujemo svoje slovanske
               brate ter da oni ljubijo in spoštujejo nas. Želimo, da se spoznavamo med seboj, da
               spoznavamo drug drugega jezik, književnost, šege in običaje, sploh prosveto, in
               želimo, da se duševno in gmotno podpiramo drug drugega proti skupnim sovražnikom. <hi rend="italic">Bodimo iskreni Slovenci – ter spoštujmo in ljubimo svoje slovanske
                  brate!</hi>
            </p>
            <p xml:id="No.71.PPP.70">To so v glavnih potezah naša načela. Mnogo in obširno bi se
               dalo še govoriti o posameznostih. A zato se v tej knjižici ne gre, ampak gre se nam
               za to, da štajerski Slovenci spoznajo naše glavne, osnovne misli.</p>
            <p xml:id="No.71.PPP.71">Svoja načela bomo zastopali vsekdar odločno in neomajno,
               zastopali bomo načela politične svobode slovenskega naroda, političnih in jezikovnih
               naših pravic, zastopali načela splošnega gospodarskega napredka, načela splošne
               prosvete, izomike slovenskega ljudstva, branili bomo narodovo svobodo proti navalu
               tujcev in nasilju države, branili bomo svobodo in <hi rend="italic">edino pravico
                  odločevanja ljudstva</hi> v življenskih narodnih vprašanjih nasproti nadvladi in
               gospodovalnemu vplivu ter delovanju posameznih oseb in stanov, torej <hi rend="italic">načelo ljudske, v resnici narodne politike</hi>, branili bomo <hi rend="italic">svobodo političnega in verskega prepričanja</hi> vsakega
               poedinca.</p>
            <p xml:id="No.71.PPP.72">S svojimi sodeželani hočemo živeti v miru. Toda <hi rend="italic">neizprosen boj napovedujemo tistim narodnim nasprotnikom, ki
                  izsesavajo našo zemljo in naše ljudstvo</hi>. Na slovenski, na svoji zemlji hočemo
               biti mi sami gospodarji! Odkrit in neizprosen boj napovedujemo tudi strupenemu vplivu
               tistih, ki so, rojeni od slovenskih mater, to pozabili, ki so kot navadni lumpje
               prodali svojo narodnost, svoj jezik za ničvredno čast, ki so postali zaničevalci
               slovenskega imena in slovenskega jezika, gnusni odpadniki od svojega naroda. <hi rend="italic">Nikdar tega ne stori v resnici izobražen in napreden Slovenec</hi>,
               in kdor to stori, se ne more in ne sme imenovati zlepim imenom naprednjak, ampak
               častihlepnež in nazadnjak.</p>
            <p xml:id="No.71.PPP.73">
               <q>Narodnost je naše najvišje načelo</q>! Te besede smo
               postavili na čelo svojim izvajanjem. In izjavljamo konečno slovesno in sveto: kakor
               nam bo sicer neizprosen boj za naša napredna načela svet in drag, kakor bomo stali
               za-nja neomajno in trdno, tako tudi izjavljamo, da nasproti vladi, kadar se bo šlo za
               narodni obstoj in za najvišjo korist, za narodno, pojdemo v boj skupno s svojimi
               političnimi nasprotniki lastne narodnosti. Nikdar in nikoli ne pozabimo vzvišenega
               načela, da je <hi rend="italic">narodna korist prva, in kjerkoli se bo šlo proti
                  vladi ali proti narodnim nasprotnikom za to, da ohranimo našo narodnost, tam bomo
                  z vsemi rojaki, naj si bodo potem tudi drugega političnega in prosvetnega
                  naziranja, korakali skupno pot k narodni zmagi</hi>. Zahtevamo pa tudi, da nas
               nasprotna naša stranka vsikdar in povsod upošteva kot stranko, kjer bo trebalo skupno
               z nami iti v boj. <hi rend="italic">Kjer je narodnost naša sigurna, ne poznamo z
                  nazadnjaštvom nikakih kompromisov. A skupen nastop zahtevamo in si stavimo to kot
                  najvišje načelo, kjer se gre za nevarnost za narodni obstoj</hi>. Vedno nam je
               bližji slovenski rojak, bodi še tak nazadnjak v svojih nazorih, kakor pa narodni
               odpadnik in narodni nasprotnik, ki se dela naprednjaka, a že s tem, ker pomaga
               tlačiti in uničevati drugi narod, pokaže edino svoje najostudnejše nazadnjaštvo.</p>
            <p xml:id="No.71.PPP.74">Pravi naprednjak je oni, ki želi vsakemu vse pravice in
               svobodo, ki zastopa načela vsestranske narodne svobode in vsestranske izomike. To pa
               naši odpadniki in naši narodni nasprotniki niso, in zato jih zaničujemo kot
               najostudnejše nazadnjake.</p>
            <quote xml:id="No.71.PPP.75">
               <hi rend="italic">Slovenci zelene <placeName>Štajerske</placeName>!</hi>
            </quote>
            <p xml:id="No.71.PPP.76">Po teh načelih hočemo delati kot stranka in hočemo pisati naš
               časopis. Ne gre se nam za to, da bi naš narod dobil nove poslance, nove župane itd.,
                  <hi rend="italic">gre se nam za to, da v naši politiki na znotraj in na zunaj
                  zavlada nova smer</hi>.</p>
            <p xml:id="No.71.PPP.77">
               <hi rend="bold">Vi vsi, ki spoštujete svobodo narodno, svobodo
                  prepričanja, ki ste prepojeni z mislijo napredka, stopite v naš krog, postanite
                  sobojevniki prave slovenske ljudske politike, postanite sobojevniki prave napredne
                  misli!</hi>
            </p>
            <gap reason="irrelevant"/>
         </div>
      </body>
   </text>
</TEI>
