<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Volilni razglas Slovenske ljudske stranke na Kranjskem za volitve v državni zbor
               14. maja 1907</title>
            <respStmt>
               <persName>Jurij Perovšek</persName>
               <resp>Prepis vira</resp>
               <resp>Preverjanje in validacija OCR</resp>
            </respStmt>
            <respStmt>
               <persName>Andrej Pančur</persName>
               <persName>Mojca Šorn</persName>
               <resp>Kodiranje TEI in računalniški zapis</resp>
            </respStmt>
         </titleStmt>
         <publicationStmt>
            <publisher>Inštitut za novejšo zgodovino, Zgodovina Slovenije - SIstory</publisher>
            <pubPlace>http://www.sistory.si/SISTORY:ID:30547</pubPlace>
            <pubPlace>https://github.com/SIstory/PoliticalParties-Programs/blob/master/PPP-Avstrija-Katoliski-014.xml</pubPlace>
            <idno type="URL">http://www.sistory.si/SISTORY:ID:30547</idno>
            <date>2015</date>
            <availability status="free">
               <licence>http://creativecommons.org/licenses/by/4.0/</licence>
               <p>To delo je ponujeno pod <ref target="http://creativecommons.org/licenses/by/4.0/"
                     >Creative Commons Priznanje avtorstva 4.0 International licenco</ref></p>
            </availability>
         </publicationStmt>
         <sourceDesc>
            <biblStruct>
               <analytic>
                  <title>Volivci!</title>
               </analytic>
               <monogr>
                  <title>Slovenec</title>
                  <title>političen list za slovenski narod</title>
                  <imprint>
                     <biblScope unit="volume">XXXV</biblScope>
                     <biblScope unit="issue">51</biblScope>
                     <pubPlace>Ljubljana</pubPlace>
                     <pubPlace>http://www.dlib.si/details/URN:NBN:SI:DOC-LRC1HNY3</pubPlace>
                     <date when="1907-03-02">2. 3. 1907</date>
                  </imprint>
               </monogr>
            </biblStruct>
         </sourceDesc>
      </fileDesc>
      <xi:include xmlns:xi="http://www.w3.org/2001/XInclude" href="encodingDesc.xml"/>
   </teiHeader>
   <text>
      <body>
         <div xml:id="No.14.PPP">
            <head>VOLIVCI!</head>
            <p>Volitve v državni zbor so razpisane. Samozavestno stopa Slovenska Ljudska Stranka
               pred Vas, v trdnem prepričanju, da ji na dan volitve izkažete svoje zaupanje s tem,
               da izvolite za državne poslance može, ki Vam jih ona priporoča.</p>
            <p>Slovenska Ljudska Stranka lahko s ponosom kaže na svoje dosedanje delo. Z brezobzirno
               požrtvovalnostjo je služila ljudstvu, se je borila za ljudske pravice in koristi, ne
               meneč se za srdite napade ljudskih sovražnikov. In danes lahko pokaže na prvi veliki
               uspeh svojega napornega rodoljubnega dela: <hi rend="bold">na splošno in enako
                  volivno pravico za državni zbor! </hi></p>
            <p>Zdrobljene so predpravice graščakov, padle so volivne predpravice liberalnega
               uradništva po mestih in trgih; – pri bodočih volitvah v državni zbor bo vsak glas
               enako štel: glas priprostega kmeta ravno toliko, kakor glas graščaka ali vsakega
               uradnika, glas revnega tovarniškega delavca ravno toliko kakor glas bogatinov.</p>
            <p>Slovenska Ljudska Stranka je na najsijajnejši način izpolnila svoj čas Vam dano
               besedo: da hoče z vsemi, če treba tudi z najskrajnejšimi sredstvi izvojevati Vam
               splošno in enako volivno pravico.</p>
            <p>S tem pa je pripravila tla za boljšo bodočnost. Po splošni in enaki volivni pravici
               bo ljudstvo v večji meri kakor doslej uplivalo na zakonodajstvo in državno upravo.
               Zato je le treba, da zavedno in odločno rabi orožje splošne in enake volivne
               pravice!</p>
            <p>Volitve niso boj med osebami, temveč boj med strankami. Ljudstvo mora pri volitvah
               izbirati med strankami, – odločiti se mora za to ali ono stranko.</p>
            <p>Slovenski volivci! Stojte složni za Slovensko Ljudsko Stranko, ki je Vaša lastna
               stranka, stranka slovenskega ljudstva!</p>
            <p>Za najvažnejše stvari gre pri teh volitvah: za najdragocenejše bisere naše starodavne
               narodne posesti.</p>
            <p>Zbirajo se sovražniki slovenskega ljudstva in hočejo udariti po oni vzvišeni
               svetinji, ki smo jo neomadeževano sprejeli od naših pradedov: <hi rend="bold">po naši
                  cerkvi in veri</hi>. Naše sveto prepričanje zaničujejo in zasmehujejo in jasno
               oznanjujejo svoje namene, podreti glavne stebre verskega življenja in krščanske
               bodočnosti našega naroda: <hi rend="bold">zakrament zakona in versko vzgojo
                  mladine!</hi></p>
            <p>Odgovor slovenskega ljudstva na te zlobne nakane znanih ljudskih sovražnikov more
               biti le ta: <hi rend="bold">Nikdar!</hi></p>
            <p>Nikdar ne more slovensko ljudstvo dopustiti, da bi se kdo – naj si bo kdor hoče –
               dotaknil stebrov krščanskega življenja našega naroda.</p>
            <p>Nikdar ne izroči slovensko ljudstvo svoje dece samovolji brezverske šole – nikdar ne
               dopusti omadeževati svetosti zakona, nikdar ne dovoli, da bi se teptala svoboda
               cerkve in nje vzvišenega delovanja.</p>
            <p>Sovražniki slovenskega ljudstva ne prikrivajo svojih končnih namenov.</p>
            <p>Hoditi hočejo po poti, po kateri so hodili in hodijo francoski framasoni, s katerimi
               jih veže najožje duševno sorodstvo. Tudi tam so pričeli s tem, da so najprej
               oskrunili svetost zakona in prepodili vero iz šole. Ko se jim je s pomočjo mamljivih
               sleparskih fraz to posrečilo, so storili nadaljni korak in izgnali cerkvene redove.
               Ko se jim je tudi to posrečilo, so uveljavili to, kar imenujejo <soCalled>ločitev
                  cerkve od države</soCalled>, kar pa v resnici ni nič drugega, nego nasilno,
               lopovsko preganjanje cerkve. Cerkev so popolnoma oropali. Župnike so pregnali iz
               župnišč, škofe iz škofij. Vzeli so vernikom cerkve in cerkveno upravo. Tolpe vojakov
               in žandarjev so na povelje vlade vdirale v cerkve in silo delale duhovnikom in
               vernikom. Tekla je v cerkvah nedolžna kri vernega ljudstva. Naraščajoče razburjenje
               ljudstva je v zadnjem času nekoliko zajezilo nesramno početje framasonskih
               mogočnežev, ki so prisiljeni čakati ugodnejše prilike. Z občudovanja vredno
               požrtvovalnostjo nadaljujejo sicer duhovniki v večini cerkva božjo službo, toda mnogo
               cerkva je zaprtih, na tisoče vernikov je brez duhovske pomoči, niti umirajoči ne dobe
               zadnje tolažbe, ker je strast ljudskih sovražnikov pregnala duhovnike iz župnij. In
               najnovejša poročila že oznanjujejo nevarnost, da se vse javne cerkve zapro!</p>
            <p>Take razmere pa hvalijo slovenski liberalci in njim sorodne stranke v svojih glasilih
               in proglašajo kot svoj program, da se morajo tudi pri nas ustvariti podobne
               protiverske postave, kakor na <placeName>Francoskem</placeName>. Pravijo, da je to
                  <soCalled>verska svoboda</soCalled>.</p>
            <p>Slovenska Ljudska Stranka pa odločno odklanja <hi rend="bold">tako</hi>
               <soCalled>svobodo</soCalled> in se hoče, kakor doslej tudi v bodoče v bran postaviti
                  <hi rend="bold">za pravo versko svobodo, ki spoštuje versko prepričanje
                  slovenskega ljudstva</hi> in vernikom ne brani živeti po tem najsvetejšem
               prepričanju. Slovenska Ljudska Stranka ne sili vere v politične borbe, ker želi <hi
                  rend="bold">miru</hi> za resno delo v duševni in gospodarski prospeh ljudstva.
               Toda, če nasprotniki svoje slepo sovraštvo zoper vero in cerkev nosijo na javno
               torišče, potem najdejo Slovensko Ljudsko Stranko pripravljeno. Ustavila se jim bo s
               tisto brezobzirno odločnostjo, ki se spodobi pravi ljudski stranki takrat, ko se gre
               za obrambo najdražjih ljudskih svetinj, ki so edino jamstvo boljše bodočnosti.</p>
            <p>Slovensko Ljudsko Stranko poznate po njenih delih. Prisega Vam, da ne bode nikdar
               dopustila, da bi se v državnih postavah ali pa državni upravi skrunile verske
               svetinje. <hi rend="bold">Nikdar ne sme pri nas priti do francoskih razmer!</hi>
               Nedotaknjena mora ostati svetost krščanskega zakona, nedotaknjena in nedotakljiva
               pravica krščanskih starišev do krščanske vzgoje svojih otrok, nedotaknjena in
               nedotakljiva pravica vseh državljanov, da svobodno izvršujejo svojo vero!</p>
            <p>To je prva točka, za katero gre pri teh volitvah.</p>
            <p>Gre pa še za druge velevažne stvari, glede katerih vam ima Slovenska Ljudska Stranka
               v tem velevažnem trenotku pojasniti svoje stališče.</p>
            <p><hi rend="bold">Slovenska Ljudska Stranka je in ostane strogo narodna in demokratična
                  stranka</hi>. Kakor doslej, se hoče tudi v bodoče z vsemi močmi boriti <hi
                  rend="bold">za popolno enakopravnost slovenskega naroda v naši državi</hi>.
               Ošabnemu preziranju našega milega materinega jezika v šoli, uradu in v javnem
               življenju, kakor se posebno kaže v pokrajinskih deželah, pa tudi pri nas, mora v novi
               demokraški dobi naše države biti konec in sinovom našega naroda morajo biti tako
               kakor drugim pristopna vsa mesta v državi. Slovenska Ljudska Stranka bo vedno z vso
               vnemo in požrtvovalnostjo izvrševala vlogo prave <hi rend="bold">vseslovenske
                  stranke</hi> in bo pokrajinskim bratom najtrdnejša opora in pomoč.</p>
            <p>Kakor doslej, hoče Slovenska Ljudska Stranka tudi v bodoče delovati za demokratični
               razvoj naše države zlasti s tem, <hi rend="bold">da se čimdalje bolj razširijo in
                  utrdijo pravice ljudstva nasproti oblasti uradništva</hi>.</p>
            <p><hi rend="bold">Povzdigniti je treba pomen in moč občine</hi> tako, da se razširi in
               utrdi občinska samouprava. Za izvrševanje prenesenega delokroga mora država občini
               plačati odškodnino.</p>
            <p><hi rend="bold">Stariši morajo dobiti odločilen vpliv na šolo</hi>, ki more le na
               podlagi sloge in sporazumljenja med roditelji in učitelji uspešno delovati v prospeh
               mladine.</p>
            <p><hi rend="bold">Svoboda združevanja državljanov</hi> se ne sme kratiti; zato se mora
               spremeniti društveni zakon, zlasti se morajo odpraviti tiste določbe, ki omejujejo
               svobodno gibanje <hi rend="bold">političnih društev</hi> in jih stavljajo pod
               nevredno policijsko nadzorstvo.</p>
            <p>Kakor doslej, tako bode tudi v bodoče Slovenska Ljudska Stranka polagala posebno
               važnost na gospodarska vprašanja in dosledno <hi rend="bold">izvrševala svoj znani
                  gospodarski program</hi>.</p>
            <p>Slovenska Ljudska Stranka je in ostane <hi rend="bold">zastopnica vsega slovenskega
                  ljudstva</hi>: zato se zaveda svoje svete dolžnosti, <hi rend="bold">zastopati in
                  pospeševati blagor in napredek vseh stanov našega naroda</hi>. V vzajemnosti vseh
               stanov, v pravični izravnavi nasprotujočih si interesov, vidi Slovenska Ljudska
               Stranka predpogoj in jamstvo za gospodarski in socialni preporod našega naroda,
               dežele in države.</p>
            <p>Zlasti velja to o najvažnejših stanovih, ki s svojim delom ustvarjajo ljudsko imetje
               in s tem predpogoje za obstoj naroda in države: o kmetskem, obrtniškem in delavskem
               stanu.</p>
            <p>Na prvem mestu stoji za Slovensko Ljudsko Stranko <hi rend="bold">kmetski stan</hi>,
               ki tvori korenine in deblo našega naroda, naše dežele in države.</p>
            <p>Slovenska Ljudska Stranka je vedno in povsod pokazala, da je v prvi vrsti <hi
                  rend="bold">kmetska stranka</hi>. Tako bode tudi v bodoče. Opravičeno je upanje,
               da bo v novem državnem zboru, voljenem na pravičnejši podlagi, mogoče uspešneje nego
               doslej delovati za blagor in napredek kmetskega stanu. Skrajni čas je, zakaj velik
               del kmetskega ljudstva že obupava in sili v mesta in dalje v tujino čez morje.</p>
            <p>Država mora z vso močjo poseči vmes, da se ohrani zdrav kmetski stan na rodni
               zemlji.</p>
            <p>Olajšati je treba kmetu javna in zasebna bremena. <hi rend="bold">Temeljita davčna
                  preosnova</hi> mora zvrniti večji del davkov na ramena premožnejših slojev.</p>
            <p>Država mora pomagati, da se <hi rend="bold">razbremene kmetski domovi od prevelikih
                  dolgov</hi>.</p>
            <p>Potom modro urejene, od vseh javnih oblasti podpirane organizacije je skrbeti za to,
               da kmetovalec po najnižji mogoči ceni dobi kmetijske potrebščine, a nasprotno svoje
               pridelke proda za tisto najboljšo ceno, ki je utemeljena v resničnih naravnih tržnih
               razmerah.</p>
            <p>Pametna <hi rend="bold">carinska politika</hi> mora dati ceni kmetijskih pridelkov
               potrebno zaščito. Slovenska Ljudska Stranka se bo z vsemi močmi borila za to, da se
               po naši deželi izpeljejo potrebne železniške zveze in prometna sredstva. Posebno
               pozornost je treba obračati na varstvo naše <hi rend="bold">živinoreje</hi> proti
               konkurenci balkanskih dežel.</p>
            <p>Urediti se mora zavarovanje proti ognju in drugim elementarnim nezgodam na
               javnopravni podlagi in tako, <hi rend="bold">da se zavarovanje izroči izključno
                  deželam</hi>.</p>
            <p><hi rend="bold">Zavarovanje za starost in onemoglost</hi> naj zagotovi za vse slučaje
               obstanek od kmetijstva živečih slojev, razbremeni kmetske domove od včasih pretežkih
               užitkarskih bremen in zajezi odtok delavskih moči z dežele.</p>
            <p><hi rend="bold">Vojaške postave se morajo predelati v prid kmetu</hi>: službena doba
               se mora znižati na dve leti; ob času velikega poljskega dela se mora kmetskim sinovom
               dati dopust; glede oprostitve kmetskih sinov od vojaške službe se mora uvesti
               pravičnejše in kmetskim potrebam prijaznejše postopanje. Skratka: uveljaviti se
               morajo take postave, da se vojaško breme kolikor mogoče olajša, ne da bi zaradi tega
               trpela vojna moč naše države, ki bodi vedno ponos Avstriji in v strah njenim
               sovražnikom.</p>
            <p><hi rend="bold">Pravosodstvo</hi> je treba tako preurediti, da bo <hi rend="bold"
                  >boljše</hi> in <hi rend="bold">cenejše</hi>.</p>
            <p><hi rend="bold">Notarijat naj se podržavi</hi>, ker je v sedanji obliki veliko in
               nepotrebno breme kmetskega stanu. – </p>
            <p>Toda, ako bi se tudi vse to izvedlo, kar smo navedli, bi vendar kmetski stan ne mogel
               uspevati, ako ne uspevajo obenem tudi drugi stanovi, zlasti tisti, ki so glavni
               odjemalci in konsumenti kmetskih pridelkov: <hi rend="bold">obrtni in delavski
                  stan</hi>.</p>
            <p>Slovenska Ljudska Stranka je že zdavna uvidela <hi rend="bold">velikansko važnost
                  obrtnega stanu</hi> in je na celi črti branila v javnih zastopih zahteve, ki so
               jih obrtniki sami postavili na svojih obrtnih shodih. Storila bode to tudi v bodoče
               in zastavila vse sile, da se izvede program obrtnih shodov. <hi rend="bold">Slovenska
                  Ljudska Stranka bo v tem oziru delovala v najtesnejši zvezi in v popolnem soglasju
                  z zastopniki obrtnega stanu, posebno z obrambno zvezo zavednih obrtnikov v
                  Ljubljani in z obrtnimi zadrugami</hi>.</p>
            <p>Z ravno tisto gorečnostjo kakor doslej, bo Slovenska Ljudska Stranka zastopala <hi
                  rend="bold">zahteve delavstva v najtesnejšem stiku in sporazumljenju z delavskimi
                  organizacijami</hi>, zlasti s <hi rend="bold">strokovnimi društvi</hi>. Znani
               program slovenskega krščanskosocialnega delavstva je in ostane tudi v bodoče bistven
               del programa Slovenske Ljudske Stranke.</p>
            <p>Slovenska Ljudska Stranka je pa tudi prijateljica in zaščitnica vsakega drugega
               stanu, ki izvršuje s svojim delom resno nalogo v organizmu našega naroda.</p>
            <p><hi rend="bold">Odločno zavrača obrekovanje nasprotnikov, da je sovražnica
                  meščanstva</hi>. Nasprotno: Sovražniki meščanstva so tisti, ki upijejo, da so
               njegovi edini prijatelji, <hi rend="bold">liberalci</hi>, ker ščuvajo meščanstvo v
               sovraštvo proti drugim stanovom, posebno proti kmetu, ko je nasprotno resnica, da
               naše meščanstvo more uspevati le tedaj, če je oprto na zdrav, čil in premožen kmetski
               stan. Premožen kmet – bogato mesto in trg. Ubožcu kmet – ubožno mesto, reven trg!</p>
            <p>To je neovržna gospodarska resnica in zato je Slov. Ljudska Stranka prava
               prijateljica meščanstva, ker si z vsemi močmi prizadeva in si bode tudi nadalje
               prizadevala, <hi rend="bold">da ustvari predpogoje za cvetoča mesta in trge v naši
                  domovini na podlagi cvetoče obrtnije in trgovine</hi>, naslanjajoče se na duševno
               in gmotno trden kmetski stan.</p>
            <p>Z isto odločnostjo zavrača Slovenska Ljudska Stranka lažnivo očitanje, da je <hi
                  rend="bold">nasprotnica prosvetne inteligence</hi>. Slovenska Ljudska Stranka
               šteje že danes v svojih vrstah znaten in vedno naraščajoč del slovenske inteligence
               na Kranjskem in je ponosna na to. Nikdar se ni branila dati inteligenci primernega
               mesta v javnem življenju. Toda, kar Slovenska Ljudska Stranka od inteligence zahteva,
               to odkrito in s ponosom priznava: da je dolžnost slovenske inteligence posvetiti
               svoje moči delu za blagor in napredek ljudstva in da je ravno za inteligenco pravo
               hudodelstvo, ako se postavlja ob stran propali liberalni stranki v boj zoper pravice
               in interese delavskih slojev slovenskega ljudstva, osobito kmeta, obrtnika in
               delavca. <hi rend="bold">Taki</hi>
               <soCalled>inteligenci</soCalled> seveda velja boj, brezobziren boj Slovenske ljudske
               Stranke, katere prva naloga je, proti vsakemu brez razlike stanu braniti <hi
                  rend="bold">slovensko ljudstvo, njegove nazore in njegove pravice!</hi>
            </p>
            <p>Sovražniki so Slovensko Ljudsko Stranko razupili zlasti kot sovražnico uradništva.
                  <hi rend="bold">To je laž, ki jo ogorčeno zavračamo</hi>. Slovenska Ljudska
               Stranka ima v <hi rend="bold">uradniškem vprašanju</hi> svoj jasno začrtan program,
               ki ga mora odobravati vsak pošten uradnik. Preprostejša uprava, odprava nepotrebnih
               pisarij in raznih uradniških sinekur, skratka: <hi rend="bold">Zmanjšanje števila
                  uradnikov</hi> in s tem tudi <hi rend="bold">znižanje dotičnih ogromnih bremen
                  davkoplačevavcev</hi>. Slovenska Ljudska Stranka bo vedno z vsemi močmi, v
               popolnem soglasju z ljudstvom, <hi rend="bold">ščitila vestno, nepristransko
                  uradništvo</hi>, ki posveti vse svoje moči službi in je ljudstvu dobrohoten
               prijatelj in svetovavec. Nova doba spremeni položaj uradništva v toliko, da <hi
                  rend="bold">birokracija postane odvisna od demokracije</hi>, ki si bo znala na
               vsak način priboriti primeren vpliv na državno upravo.</p>
            <milestone unit="section" n="____________"/>
            <p>V središču političnega položaja stoji <hi rend="bold">vprašanje o razmerju
                     <placeName>Avstrije</placeName> do <placeName>Ogrske</placeName></hi>.
               Slovenska Ljudska Stranka bo v tem oziru zasledovala tudi nadalje svojo dosedanjo
               politiko, ki se izraža v kratkih besedah: <hi rend="bold">Poštena pogodba</hi>, ki
               varuje pravice in koristi <placeName>Avstrije</placeName>, zlasti koristi našega
               kmetijstva in obrtnije – <hi rend="bold">ali pa popolna ločitev</hi>.</p>
            <p>Posebno skrb in pozornost bo obrnila Slovenska Ljudska Stranka na balkansko in
               jadransko vprašanje. </p>
            <p>Prihodnjost južnih Slovanov je na Jadranskem morju in na Balkanu, pod žezlom in
               zaščito habsburške dinastije.</p>
            <p>V tesni zvezi z bratskim hrvaškim narodom braniti moramo Slovenci z vsemi silami
               slovanski značaj Jadranskega morja, delovati za povzdigo slovanskega mornarstva in
               priboriti potrebni vpliv hrvaško-slovenskega naroda na politični razvoj balkanskega
               poluotoka.</p>
            <milestone unit="section" n="____________"/>
            <p>Volivci! Še mnogo bi se dalo povedati o namenih in nalogah Slovenske Ljudske Stranke
               kot zastopnice prave ljudske volje, pravih ljudskih koristi, prave slovenske narodne
               ideje. Toda ni vam treba vsega podrobno naštevati.</p>
            <p>Zadostuje naj kratka izjava: Slovenska Ljudska Stranka noče nič druzega, nego zvesto
               služiti ljudstvu, delovati za duševni, gmotni in politični napredek našega naroda,
               delovati pošteno, skrbno, modro in neumorno, po svojih najboljših močeh, za sedanjost
               in prihodnjost slovenskega ljudstva.</p>
            <p>Da pa more svoje jasne namene izvrševati, za to nujno potrebuje vašega zaupanja,
               cenjeni volivci!</p>
            <p>Čim složneji bodete na dan volitve nastopili za može, ki vam jih priporočamo, čim
               sijajnejše bo zaupanje, katero dne <date when="1907-05-14">14. maja letošnjega
                  leta</date> izkažete Slovenski Ljudski Stranki, tem več bo le-ta mogla uresničiti
               svojega programa, tem večji kos gotovega, pozitivnega dela v blagor ljudstva se bo
               izvršil tekom prihodnje šestletne zakonodavne dobe.</p>
            <p>Nemogoče je v kratki dobi šestih let storiti vse, kar želimo. Le korak za korakom,
               tekom dolge vrste let, po vztrajnem in modrem delu je mogoče zgraditi trden in
               prijazen dom slovenskega ljudstva.</p>
            <p>Zrno do zrna pogača.</p>
            <p>Kamen do kamna palača!</p>
            <p>Kar je pa sedaj mogoče, se bo izvršilo. Slovenska Ljudska Stranka je pokazala, da je
               stranka pametne, trezne, realne politike; pokazala je, da zna tudi kot mala manjšina
               priboriti uspehov. V njene roke, častiti volivci, lahko z mirno vestjo položite
               velevažno pooblastilo, ki ga imate na dan volitve oddajati. Ona je pravi izraz
               ljudskega mišljenja in ljudske volje in pokazala je že, kaj zmore.</p>
            <p>Dajte jej, cenjeni volivci, več moči, kakor je je imela doslej. Izvolite na dan
               volitve vse one može, katere vam priporočamo na podlagi sklepa zaupnikov današnjega
               dne.</p>
            <p><hi rend="bold">Le močna stranka je sposobna kaj doseči</hi>. To velja še bolj kot
               dozdaj v bodoče, ko bo državni zbor štel za skoraj sto poslancev več, kakor
               doslej.</p>
            <p>Sedaj velja, bolj kakor kdaj poprej, geslo: <hi rend="bold">V slogi je moč!</hi></p>
            <p>Zberite se, častiti volivci, vsi okolu ponosne in zmagonosne zastave Slovenske
               Ljudske Stranke in povzdignili bodete čast in ugled slovenskega ljudstva, dosegli
               bodete, da bo mali slovenski narod imel pomen in veljavo nasproti večjim, a
               strankarsko razkosanim narodom.</p>
            <p><hi rend="bold">Varujte se pa volkov v ovčji obleki!</hi> Liberalna stranka je
               popolnoma propadla in uživa splošno zasluženo zaničevanje ljudstva. Zato se njeni
               pristaši ne upajo več pod pravim imenom med ljudstvo, a skrivajo se pod izposojeno in
               sleparsko krinko. <soCalled>Neodvisni kmetje</soCalled>, <soCalled>Gospodarska
                  stranka</soCalled> in podobna imena naj jim pomagajo med ljudstvom do zaupanja, ki
               so ga pod pravim imenom popolnoma izgubili.</p>
            <p>Varujte se teh krivih prerokov, ki uživajo dobrohotno podporo obče znanih liberalnih
               pristašev in listov. Njih namen je vedno enak: pod tujo krinko speljati lahkoverne
               ljudi v zanke liberalizma.</p>
            <p>Že večkrat so poizkušali. Bilo je ravno tako pri državnozborskih volitvah <date
                  when="1900">leta 1900</date> in pri deželnozborskih <date when="1901">leta
                  1901</date>. Vi, častiti volivci Slovenske Ljudske Stranke, se niste nikdar dali
               oslepariti. Vselej ste odbili te nakane. Zanašamo se, da to storite tudi to pot in s
               tem odvrnete nevarnost, da bi se slovenski poslanci kranjske dežele cepili v dve
               stranki, kajti to bi blagonosno delo za ljudstvo onemogočilo ali vsaj zelo
               obtežilo.</p>
            <p>Volivci! Ne dajte se begati po nikakršnih spletkah, temveč volite izključno le može,
               katere Vam priporočamo na podlagi sklepa zaupnikov stranke iz cele dežele.</p>
            <p>Ti možje bodo delovali v smislu programa Slovenske Ljudske Stranke, v tesni zvezi s
               strankarskim vodstvom in svojimi volivci. Upoštevali bodo vse želje volivcev in
               prizadevali se po svojih močeh, ugoditi jim. Prizadevanje vsacega izmed njih bo
               podpirala cela stranka in vsak izmed njih se bo strogo držal discipline stranke, ki
               je za delovanje vsacega izmed njih odgovorna Vam, čestiti volivci, in vesoljnemu
               slovenskemu ljudstvu.</p>
            <p>Naši poslanci ne bodo v državnem zboru osamljeni. Kakor doslej, <hi rend="bold"
                  >združili se bodo tudi v bodoče v najtesnejšo zvezo s pokrajinskimi slovenskimi
                  poslanci in pa z zastopniki bratskega hrvaškega naroda</hi>; iskali in našli bodo
               znova prijateljskih zaveznikov pri drugih slovanskih poslancih, pa tudi pri drugih
               krščanskih in ljudskih strankah.</p>
            <p>Nikdar pa ne bodo nič storili, kar bi bilo na škodo slovenskega ljudstva. Za to
               prevzame popolno jamstvo Slovenska Ljudska Stranka, ki še nikdar ni prelomila dane
               besede.</p>
            <p>Možje volivci! Prišel je resni trenutek odločitve. Volivni boj, ki se letos bije,
               odloči znabiti za desetletja usodo slovenskega ljudstva, Izkažite se, kakor vselej
               dozdaj, kot pravi, značajni slovenski možje.</p>
            <p>Združite se v trdno sklenjene vrste Slovenske Ljudske Stranke in dne <date
                  when="1907-05-14">14. maja</date> naj svet izve, da je naša armada nepremagljiva.
               Nad vsemi slovenskimi volivnimi okraji naše kranjske domovine naj na dan volitve
               zmagonosno zaplapola trobojna zastava Slovenske Ljudske Stranke, vesoljnemu
               slovenskemu ljudstvu v radost, sovražniku ljudstva pa v strah in obup.</p>
            <p><hi rend="bold">Sedaj pa: Naprej v volivno borbo, po zmagonosnem geslu: Z Bogom za
                  ljudstvo!</hi></p>
            <closer><dateline>V <placeName>Ljubljani</placeName>, dne <date when="1907-02-28">28.
                     februarja 1907</date>.</dateline>
               <hi rend="bold">Osrednji volivni odbor Slovenske ljudske Stranke.</hi></closer>
         </div>
      </body>
   </text>
</TEI>
